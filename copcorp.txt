ϭⲟⲗ · ⲛ ⲉⲛⲧ ⲁ ⲩ ⲕⲗⲏ ⲣⲟⲛⲟⲙⲉⲓ` ⲉⲛⲉϩ` ⲛ̄ ⲧ ⲙ︤ⲛ︦ⲧ︥ ⲉⲣⲟ` ⲙ̄ ⲡ ⲛⲟⲩ ⲧⲉ` · ⲙⲁⲗⲓⲥⲧⲁ` ⲇⲉ` ϫⲉ ϩⲉⲛ ⲁⲕⲁⲑⲁⲣ ⲧⲟⲥ` ⲙ̄ ⲙⲁⲗⲁⲕⲟⲥ · ⲙ︤ⲛ︥ ⲛ̄ ⲣⲉϥ ⲛ̄ⲕⲟⲧ︤ⲕ︥ ⲙ︤ⲛ︥ ⲛ̄ ϩⲟⲟⲩⲧ · ⲙ︤ⲛ︥ ⲟⲩⲟⲛ` ⲛⲓⲙ` ⲉⲧ ⲛⲁ ϫⲁϩⲙ ⲟⲩ` ⲕⲁⲧⲁ ⲗⲁ ⲁⲩ` ⲛ̄ ⲥⲙⲟⲧ · ⲉⲓⲧⲉ` ϩⲟⲟⲩⲧ` · ⲉⲓⲧⲉ` ⲥϩⲓⲙⲉ` ϩⲣⲁⲓ̈ ϩ︤ⲛ︥ ⲉ ⲩ ⲥⲩⲛⲁⲅⲱ ⲅⲏ` ⲛⲓⲙ` ⲉⲧ ϣⲟⲟⲡ` ⲕⲁⲧⲁ ⲡⲉⲛ ⲃⲓⲟⲥ` ⲡⲁⲓ̈ · ⲙ︤ⲛ︥ ⲟⲩⲟⲛ` ⲛⲓⲙ` ⲉⲧ ⲉⲓ̈ⲣⲉ ⲛ̄ ϩⲉⲛ ⲕⲣⲟϥ · ⲙ̄ ⲙⲁⲁⲩ` ⲛⲓⲙ ⲙ̣̄ ⲡ̣ⲉ ⲙⲧⲟ` ⲉⲃⲟⲗ ⲙ̄ ⲡ ⲛⲟⲩⲧⲉ` ϩ︤ⲛ︥ ⲟⲩ ϩⲱⲡ` · ⲏ` ϩ︤ⲛ︥ ⲟⲩ ⲟⲩ ⲱⲛϩ̄ ⲉⲃⲟⲗ` : ⲉ ϣⲱⲡⲉ` ⲉⲧⲉⲧ︤ⲛ︥ ϣⲁⲛ ⲧ︤ⲙ︥ ⲛⲁⲩ` ⲉ ⲣⲱ ⲧⲛ︥ ⲙ̄ⲙⲓⲛ` ⲙ̄ ⲙⲱ ⲧ︤ⲛ︥ ⲉ ⲧⲉⲧ︤ⲛ︥ ⲟ̣` ⲛ̄ ⲑ ⲉ ⲙ̄ ⲡ ⲥⲁⲧⲁⲛⲁⲥ` ϩⲣⲁⲓ̈ ϩ︤ⲛ︥ ⲧⲉ ϩⲣⲱ̂ ⲛ̄ ⲕⲱϩ︤ⲧ︥ ⲉⲧ ⲙⲟⲩϩ` · ⲉ ⲩ ⲕⲟⲗⲁⲍⲉ ⲙ̄ⲙⲱ ⲧ︤ⲛ︥ ϩⲓ ⲟⲩ ⲥⲟⲡ` ϩⲣⲁⲓ̈ ϩ︤ⲛ︥ ⲁⲙ︤ⲛ︦ⲧ︥ⲉ · ⲉⲓ̣̈ⲉ ⲛⲉ ⲧⲛ︥ ϩⲃⲏⲩⲉ` ⲧⲏⲣ ⲟⲩ ⲁⲩⲱ ⲛⲉⲧ︤ⲛ︥ ϣⲟ ϫⲛⲉ` ⲧⲏⲣ ⲟⲩ` ϩⲉⲛ ⲙⲉ` ⲛⲉ` · ⲛ̄ ϣⲁϫⲉ ⲙ̄ ⲡⲁⲓ̈ ⲉⲧ ϫⲱ̂ ⲛ̄ ⲛⲁⲓ̈ ϩⲉⲛ ϭⲟⲗ ⲛⲉ` : ⲧⲟⲩ ⲁⲩⲧⲟⲩ` : ⲉ ⲧⲃⲉ ⲡⲁⲓ̈ ⲙ̄ⲡ︤ⲣ︥ ⲧⲣⲉ ⲛ̄ ⲁⲡⲟⲧⲁⲥⲥⲉ` ⲉ ⲧ︤ⲙ︥ ϥⲓ` ϩⲁ ⲛⲉⲛ ⲉ ⲣⲏⲩ` ϫⲉ ⲛ̄ⲛⲉ ⲡ ⲛ ⲟ ⲩ ⲧⲉ` ϭⲱⲛⲧ︥ ⲉⲣⲟ ⲛ` ϫⲉ ⲙ̄ⲡⲁⲧ ⲛ︥ ⲱⲥⲕ︥ ⲅⲁⲣ` ⲉ ⲛ ϥⲓ` ϩⲁ ⲛⲉⲛ ⲉⲣⲏⲩ` ⲛ̄ ⲑ ⲉ` ⲙ̄ ⲡ ϫⲟ ⲉⲓⲥ` ⲁⲩⲱ ⲡⲉϥ ⲭ︤ⲣ︦ⲥ︥ ⲙ︤ⲛ︥ ⲛⲉϥ ⲁⲅⲅⲉⲗⲟⲥ` ⲉⲧ ⲟⲩⲁⲁⲃ` ⲉⲧ ϥⲓ` ϩⲁ ⲣⲟ ⲛ` ϫⲓⲛ ⲧ ⲁⲣⲭⲏ ⲙ̄ ⲡ ⲥⲱⲛ︤ⲧ︥ ϣⲁ ϩⲣⲁⲓ̈ ⲉ ⲡ ⲟⲟⲩ ⲛ̄ ϩⲟⲟⲩ ⲁⲩⲱ ⲟⲛ` ϣⲁ ⲉⲛⲉϩ · ⲁⲗⲗⲁ` ⲙⲁⲣ︤ ⲛ︥ ⲣ` ϩⲙ︥ ϩⲁⲗ` ⲛ̄ⲛⲉ ⲛ ⲉⲣⲏⲩ ⲛ̄ ⲑ ⲉ` ⲛ̄ ⲓ︤ⲥ︥ · ⲡⲁⲓ̈ ⲛ̄ ⲧ ⲁ ϥ ϫⲓ` ⲛ̄ ⲟⲩ ⲙⲟⲣ ⲫⲏ` ⲛ̄ ϩ︤ⲙ︥ϩⲁⲗ` ⲉⲧⲃ ⲏ ⲏⲧ ⲛ︥ · ⲁⲩⲱ ⲛ̄ ⲑ ⲉ ⲙ̄ ⲡⲁⲩⲗⲟⲥ` ⲡ ϩⲙ︥ ϩⲁⲗ` ⲛ̄ ⲓ︤ⲥ︥ · ⲁⲩⲱ ⲛ̄ ⲑ ⲉ` ⲛ̄ ⲛ̄ ⲁⲡⲟⲥⲧⲟ ⲗⲟⲥ ⲧⲏⲣ ⲟⲩ` ⲙⲛ̄ ⲛⲉ ⲡⲣⲟⲫⲏⲧⲏⲥ` ⲧⲏⲣ ⲟⲩ · ⲛⲁⲓ̣̈ [ⲛ̄ⲧ ⲁ ⲩ] ϣⲱⲡⲉ` [ⲛ̣̄ ϩ︤ⲙ︥ϩⲁⲗ] ⲙ̄ ⲡ ϫ̣[ⲟⲉⲓⲥ] ⲡⲉϥ ⲭ︤ⲣ︦ⲥ︥ ⲓ︤ⲥ︥ ⲛ̄ ⲕⲁⲧⲁ ⲛⲉ ⲅⲣⲁⲫⲏ` ϫⲉ ⲁ ⲓ̈ ⲧ︤ⲛ︥ ⲛⲟⲟⲩ ϣⲁⲣⲱ ⲧ︤ⲛ︥ ⲛ̄ ⲛⲁ ϩ︤ⲙ︥ϩⲁⲗ ⲛⲉ ⲡⲣⲟ ⲫⲏⲧⲏⲥ` ⲙ̄ ⲡ ϫ̣ⲡⲉ ϩⲟⲟⲩ ⲙ̄ ⲡ ⲛⲁⲩ ⲛ̄ ϣⲱ ⲣ︤ⲡ︥ ⲁⲩⲱ ⲁ ⲓ̈ ⲧ︤ⲛ︥ⲛⲟ ⲟⲩ ⲟⲟⲩ · ⲁⲩⲱ ⲙ̄ⲡⲉ ⲧ︤ⲛ︥ ⲥⲱⲧ︤ⲙ︥ : ⲛ̄ ⲧ ⲁ ⲛⲉ ⲡⲣⲟⲫⲏⲧⲏⲥ ⲙ︤ⲛ︥ ⲛ ⲁⲡⲟⲥⲧⲟⲗⲟⲥ` ⲣ` ϩ︤ⲙ︥ϩⲁⲗ` ⲙ̄ ⲡ ϫⲟ ⲉⲓⲥ` ⲏ̂ ⲡⲉϥ ⲭ︤ⲣ︦ⲥ︥ ϩ︤ⲛ︥ ⲟⲩ ⲭⲉⲓⲙⲏⲧⲓ` ⲉ̣ ⲧⲣⲉ ⲩ ϩⲟⲧⲡ ⲥⲛⲁⲩ` ⲉ ϣ︤ⲡ︥ ϩⲓⲥⲉ` ⲙⲛ̄ ϩⲉⲛ ⲕⲟ ⲟⲩⲉ` · ⲁⲩⲱ ⲛ̄ ⲥⲉ ⲙⲟⲩ ϩⲁ ⲡ ⲣⲁⲛ ⲛ̄ ⲓ︤ⲥ︥ : ⲉ ⲧⲃⲉ ⲡⲁⲓ̈ ⲛ̄ⲧⲉⲣⲉ ϥ ϣ︤ⲣ︦ⲡ︥ ⲉⲓⲙⲉ` ⲛ̄ϭⲓ ⲡ ϫⲟⲉⲓⲥ` ⲓ︤ⲥ︥ ϫⲉ ⲛⲉ ⲉⲓⲟⲧⲉ ⲛ̄ ⲁⲡⲟⲥⲧⲟ ⲗⲟⲥ` ⲛⲁ ⲉⲓⲣⲉ` ⲛ̄ ϩⲱⲃ` ⲛⲓⲙ` ⲉⲛⲧ ⲁ ϥ ⲟⲩⲉϩ ⲥⲁϩⲛⲉ` ⲙ̄ⲙⲟ ⲟⲩ` ⲉ ϥ ⲛⲁ ⲃⲱⲕ` ⲉⲃⲟⲗ` ϩⲓ ⲧⲟⲟⲧ ⲟⲩ` ⲉϩⲣⲁⲓ̈ ⲉ ⲙ ⲡⲏⲩⲉ` ⲕⲁⲧⲁ ⲛⲉ ⲅⲣⲁⲫⲏ` · ⲁⲩⲱ ⲛ̄ ⲑ ⲉ ⲟⲛ` ⲛ̄ⲧ ⲁ ⲩ ϫⲱⲕ` ⲉⲃⲟⲗ` ⲛ̄ ⲛ ⲉⲛⲧ ⲁ ϥ [ⲟⲩⲉϩ] ⲥⲁϩⲛⲉ` ⲙ̄ⲙⲟ [ⲟⲩ ⲛⲁ ⲩ] ϫ̣ⲓⲛ ⲛ̄ ϣⲟ [ⲣⲡ̄ ⲉ ϥ ϣⲟ]ⲟ̣ⲡ` ⲛⲙ︥ ⲙⲁ ⲩ` ⲛ̄ϭⲓ ⲡ ϫⲟⲉⲓⲥ` ⲙ̄ ⲡ ⲉⲟⲟⲩ ⲓ︤ⲥ︥ : Ⲉⲧⲃⲉ ⲡⲁⲓ̈ ⲡⲉϫⲁ ϥ` ⲛⲁ ⲩ` ϫⲉ` ⲛ̄ ϯ ⲛⲁ ⲙⲟⲩ ⲧⲉ` ϭⲉ ⲁⲛ` ⲉⲣⲱ ⲧⲛ̄ ϫⲉ ⲛⲁ ϩ︤ⲙ︥ϩⲁϩ` ϫⲉ` ⲙ̄ ⲡ ϩ︤ⲙ︥ϩⲁⲗ` ⲥⲟⲟⲩⲛ` ⲁⲛ` ϫⲉ ⲟ᷍ⲩ ⲡ ⲉⲧⲉⲣⲉ ⲡⲉϥ ϫⲟⲉⲓⲥ` ⲉⲓⲣⲉ` ⲙ̄ ⲙⲟ ϥ` · ⲁⲗⲗⲁ` ⲉ ⲓ ⲛⲁ ⲙⲟⲩⲧⲉ` ⲉⲣⲱ ⲧⲛ̄ ϫⲉ ⲛⲁ ⲥⲛⲏⲩ` ⲁⲩⲱ ⲛⲁ ϣⲃⲉⲉⲣ` · ϫⲉ ⲛ ⲉ⳯ ⲧ ⲁ ⲓ̈ ⲥⲟⲧⲙ ⲟⲩ` ⲧⲏ ⲣ ⲟⲩ` ⲛ̄ⲧⲉ ⲡⲁ ⲉⲓⲱⲧ` ⲁ ⲓ̈ ⲧⲁⲙⲱ ⲧⲛ̄ ⲉⲣⲟ ⲟⲩ` · ⲛ̄ⲧⲱⲧ︤ⲛ︥ ⲁⲛ` ⲡⲉϫⲁ ϥ` ⲁ ⲧⲉⲧⲛ̄ ⲥⲟⲧⲡ︤ ⲧ︥ · ⲁⲗⲗⲁ ⲁⲛⲟⲕ` ⲁ ⲓ̈ ⲥⲉⲧ︤ⲡ︥ ⲧⲏⲩ ⲧⲛ̄ · ⲁⲩⲱ ϯ ϫⲟⲟⲩ ⲙ̄ⲙⲱ ⲧⲛ̄ ⲛ̄ ⲑ ϩⲉ` ⲛ̄ ϩⲉⲛ ⲉⲥⲟⲟⲩ` ⲛ̄ ⲧ ⲙⲏ ⲧⲉ` ⲛ̄ ϩⲉⲛ ⲟⲩⲱⲛϣ̄ : ⲙ̄ ⲡ︤ⲣ︥ ⲣ` ϩⲟⲧⲉ` ϩⲏⲧ ⲟⲩ ⲛ̄ ⲛ ⲉⲧ ⲛⲁ ⲙⲟⲩⲟⲩⲧ ⲙ̄ ⲡⲉⲧ︤ⲛ︥ ⲥⲱⲙⲁ` · ⲉϣϫⲉ ⲁ ⲩ ⲡⲱⲧ` ⲛ̄ ⲥⲱ ⲓ̈ ⲥⲉ ⲛⲁ ⲡⲱⲧ` ⲛⲥⲁ ⲧⲏⲩⲧ︤ⲛ︥ · ⲉϣ ϫⲉ` ⲁ ⲩ ϩⲁⲣⲉϩ` ⲉ ⲡⲁ ϣⲁϫⲉ` ⲥⲉ ⲛⲁ ϩⲁⲣⲉϩ` ⲟⲛ` ⲉ ⲡⲱⲧ︤ⲛ︥ : ⲉϣ ϫⲉ` ⲁ ⲩ ⲙⲟⲩⲧⲉ` ⲉ
⳾ ⲥⲉⲛⲟⲩⲑⲓⲟⲩ ⲉⲡⲓⲥⲧⲟⲗⲏ̂ : ⳾ ⲁ ⲃⲣⲁϩⲁⲙ` ⲡⲉⲛ ⲉⲓⲱⲧ` ⲛⲉ ϥ ⲟⲩ ⲱϣ` ⲡⲉ ⲉ ⲧⲣⲉ ϩⲉⲛ ϣⲏⲣⲉ ϣⲱ ⲡⲉ ⲛⲁ ϥ ⲉⲃⲟⲗ ϩ︤ⲛ︥ ⲥⲁⲣⲣⲁ` · ⲁⲩⲱ ⲥⲁⲣⲣⲁ ⲛⲉ ⲥ ⲟⲩ ⲱϣ ⲡⲉ · ⲉ ⲧⲣⲉ ϩⲉⲛ ϣⲏⲣⲉ ϣⲱ ⲡⲉ` ⲛⲁ ⲥ` ⲉⲃⲟⲗ ϩ︤ⲛ︥ ⲁⲃⲣⲁϩⲁⲙ · ⲁⲩⲱ ⲧⲁⲓ̈ ⲧⲉ ⲑ ⲉ ⲛ̄ⲧ ⲁ ⲡ ϫⲟⲉⲓⲥ ⲡ ⲛⲟⲩⲧⲉ` ϯ ⲛ̄ ⲟⲩ ϣⲏⲣⲉ` ⲛ̄ ⲁ ⲃⲣⲁϩⲁⲙ` ϩ︤ⲛ︥ ⲧⲉϥ ⲙ︤ⲛ︦ⲧ︥ ϩ︤ⲗ︥ⲗⲟ · ⲉ ⲁ ϥ ϫⲡⲟ̂ ⲛ̄ ⲓ̈ⲥⲁ ⲁⲕ` ⲉⲃⲟⲗ ϩ︤ⲛ︥ ⲥⲁⲣ ⲣⲁ` ϩ︤ⲛ︥ ⲧⲉⲥ ⲙ︤ⲛ︦ⲧ︥ ϩ︤ⲗ︥ⲗⲱ̂ · ⲁ ϥ ϣⲱⲡⲉ ⲛⲁ ⲩ ⲛ̄ ⲟⲩ ϣⲏⲣⲉ ⲙ̄ ⲙⲉ ⲣⲓⲧ` ⲛ̄ ⲑ ⲉ ⲛ̄ ⲟⲩ ⲧⲃⲁ` ⲛ̄ ϣⲏⲣⲉ` ⲉ ⲟⲩⲁ` ⲡⲉ · ⲉⲃ[........] ⲟⲩⲇ[.......] ⲡⲉ · ⲉ̣[.....] ⲛ̄ⲥⲁ ⲡⲉϥ [.....] ⲛ̄ⲧ ⲁ ϥ ⲉⲓ` ⲉⲃⲟ̣[ⲗ] ϩⲛ̄ ⲛⲉϥ ⲙⲉⲣⲟⲥ · ⲉ ϥ ϯ ⲙ̄ⲧⲟⲛ ⲇⲉ ⲟⲛ` ⲛ̄ ⲧ ⲙⲁⲁⲩ` ⲛ̄ ⲧ ⲁ ⲥ ϫⲡⲟ ϥ · ⲁⲩⲱ ⲛ̄ ⲧⲉⲓ̈ ϩⲉ` ⲁ ϥ ⲕⲗⲏⲣⲟⲛⲟⲙⲓ ⲛ̄ ⲧⲉ ⲕⲗⲏⲣⲟⲛⲟ ⲙⲓⲁ` ⲛ̄ ⲛⲉϥ ⲉⲓⲟ ⲧⲉ , ⲕⲁⲧⲁ ⲡⲉ ⳯ ⲧ ⲁ ⲩ ϫⲟⲟ ϥ ⲛ̄ ⲁ ⲃⲣⲁϩⲁⲙ` ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ ϫⲉ ⲡⲁⲓ̈ ⲉⲧ︤ ⲙ︥ⲙⲁⲩ ⲉⲧⲉ ⲓ̈ⲥⲙⲁⲏⲗ ⲡⲉ` ⲛ︤ ϥ︥ ⲛⲁ ⲕⲗⲏ ⲣⲟⲛⲟⲙⲉⲓ` ⲙ̄ ⲙⲟ ⲕ ⲁⲛ · Ⲡⲗⲏⲛ ϯ ⲛⲁ ⲥⲙⲟⲩ ⲇⲉ ⲟⲛ ⲉⲣⲟ ϥ` ⲉ ⲧⲃⲏⲏⲧ︤ ⲕ︥` ⲧⲁ ⲁⲩ ⲝⲁⲛⲉ` ⲙ̄ⲙⲟ ϥ` ⲉ ⲙⲁⲧⲉ ⲛ̄ ⲧⲁ ⲁⲁ ϥ ⲛ̄ ⲟⲩ ⲛⲟϭ ⲛ̄ ϩⲉ ⲑⲛⲟⲥ` ⲉ ⲛⲁϣⲱ ϥ · ⲁⲩⲱ ⲡ ⲉⲧ ⲛⲏⲩ ⲉⲃⲟⲗ ϩ︤ⲛ︥ ⲛⲉⲕ⳿ · [....]ⲥ̣ · ⲓ̈ⲥⲁⲁⲕ` [...]ϥ̣ ⲡ ⲉⲧ ⲛⲁ [ⲕⲗⲏ]ⲣⲟⲛⲟⲙⲉⲓ ⲙ̄ⲙⲟ ⲕ · ⲉ ⲧⲃⲉ ⲡⲁⲓ̈ ⲣⲱ̂ ⲁ ⲥ ϫⲟⲟ ⲥ ϩ︤ⲛ︥ ⲟⲩ ⲡⲁⲣⲣⲏⲥⲓⲁ` ϩ︤ⲙ︥ ⲡ ⲥⲟⲟⲩⲛ ⲙ̄ ⲡ ⲛⲟⲩⲧⲉ` ⲛ̄ϭⲓ ⲧ ⲙⲁⲁⲩ` ⲙ̄ ⲡ ϣⲏ ⲣⲉ` ⲉⲧ ⲟⲓ̈ ⲛ̄ⲧⲟ ⲟⲧ︤ ⲥ︥ · ϫⲉ ⲛⲟⲩ ϫⲉ ⲉⲃⲟⲗ` ⲛ̄ ⲧⲉⲓ̈ ϩ︤ⲙ︥ϩⲁⲗ ⲙ︤ⲛ︥` ⲡⲉⲥ ϣⲏⲣⲉ · ⲛ̄ⲛⲉ ϥ ⲕⲗⲏⲣⲟⲛⲟⲙⲉⲓ` ⲅⲁⲣ ⲛ̄ϭⲓ ⲡ ϣⲏ ⲣⲉ` ⲛ̄ ⲧⲉⲓ̈ ϩ︤ⲙ︥ ϩⲁⲗ` ⲙ︤ⲛ︥ ⲡⲁ ϣⲏ ⲣⲉ ⲓ̈ⲥⲁⲁⲕ` · ⲓ̈ ⲥⲁⲁⲕ` ⲛⲉ ϥ ⲧⲱ ⲃ︤ϩ︥ ⲙ̄ ⲡ ϫⲟⲉⲓⲥ ⲡⲉ · ⲉ ϥ ⲟⲩ ⲱϣ` ⲉ ⲧⲣⲉ ϩⲉⲛ ϣⲏⲣⲉ` ϣⲱ ⲡⲉ ⲛⲁ ϥ ⲉⲃⲟⲗ ϩ︤ⲛ︥ ϩⲣⲉⲃⲉⲕⲕⲁ` · ⲁⲩⲱ ϩⲣⲉⲃⲉⲕ ⲕⲁ` ⲛⲉ ⲥ ⲟⲩⲱϣ` ⲉ ⲧⲣⲉ ϩⲉⲛ ϣⲏ ⲣⲉ ϣⲱⲡⲉ ⲛⲁ ⲥ ⲉⲃⲟⲗ ϩ︤ⲛ︥ ⲓ̈ⲥⲁ ⲁⲕ · ⲁⲩⲱ Ⲧ ⲁⲓ̈ ⲧⲉ ⲑ ⲉ ⲛ̄ⲧ ⲁ ⲡ ϫⲟⲉⲓⲥ ⲡ ⲛⲟⲩ ⲧⲉ` ϯ ⲛⲁ ⲩ ⲕⲁ ⲧⲁ ⲡⲉⲩ ϩⲏⲧ · ⲉ ⲁ ϥ ϫⲱⲕ ⲉ ⲃⲟⲗ ⲛ̄ ⲛⲉⲩ ⲁⲓ ⲧⲏⲙⲁ ⲧⲏⲣ ⲟⲩ · ⲉ ⲁ ⲩ ϫⲡⲟ ⲛ̄ ⲏ̂ ⲥⲁⲩ` ⲙ︤ⲛ︥ ⲓ̈ⲁⲕⲱ ⲃ · ⲉ ⲁ ⲓ̈ⲥⲁⲁⲕ ⲇⲉ ⲥⲙⲟⲩ ⲉ ⲓ̈ⲁⲕⲱ ⲃ · ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ · ϩ︤ⲙ︥ ⲡ ϣⲟϫⲛⲉ` ⲛ̄ ϩⲣⲉⲃⲉⲕⲕⲁ ⲧ ⲙⲁⲁⲩ ⲛ̄ ⲓ̈ⲁⲕⲱ ⲃ ⲉ ⲁ ⲏ̂ⲥⲁⲩ` ϣⲱ ⲡⲉ` ⲛ̄ ϩ︤ⲙ︥ϩⲁⲗ ⲛ̄ ⲓ̈ⲁⲕⲱⲃ` ⲕⲁⲧⲁ ⲛⲉ ⲅⲣⲁⲫⲏ ϫⲉ ⲡ ⲛⲟϭ ⲛⲁ ⲣ̄ ϩ︤ⲙ︥ϩⲁⲗ ⲙ̄ ⲡ ⲕⲟⲩⲓ̈ ⲁⲩⲱ ⲟⲛ ϫⲉ ⲓ̈ⲁ ⲕⲱⲃ` ⲁ ⲓ̈ ⲙⲉⲣⲓ ⲧ︤ ϥ︥ ⲏ̂ⲥⲁⲩ ⲇⲉ ⲁ ⲓ̈ ⲙⲉⲥⲧⲱ ϥ · ⲓ̈ ⲁⲕⲱⲃ ⲇⲉ ⲛⲉ ϥ ⲟⲩⲱϣ ⲡⲉ` ⲉ ⲧⲣⲉ ϩⲉⲛ ϣⲏ ⲣⲉ` ϣⲱⲡⲉ` ⲛⲁ ϥ ⲉⲃⲟⲗ ϩ︤ⲛ︥ ϩⲣⲁⲭ̇ⲏⲗ · ⲛ̄ ⲑ ⲉ ⲛ̄ ⲛ ⲉⲛⲧ ⲁ ⲩ ϣⲱⲡⲉ ⲛⲁ ϥ ⲉ ⲃⲟⲗ ϩ︤ⲛ︥ ⲗⲓⲁ · ⲙ︤ⲛ︥ ⲛ ⲉⲛⲧ ⲁ ⲩ ϣⲱⲡⲉ ⲛⲁ ϥ ⲉⲃⲟⲗ ϩ︤ⲛ︥ ⲍⲉⲗ ⲫⲁ ⲙ︤ⲛ︥ ⲃⲁⲗⲗⲁ · ϩ ⲣⲁⲭⲏⲗ` ⲇⲉ ⲛⲉ ⲥ ⲟⲩⲱϣ ⲉ ⲧⲣⲉ ϩⲉⲛ ϣⲏⲣⲉ ϣⲱⲡⲉ ⲛⲁ ⲥ ⲉⲃⲟⲗ ϩ︤ⲛ︥ ⲓ̈ⲁ ⲕⲱⲃ` · ⲁⲩⲱ ⲛⲉ ⲥ ⲙⲟⲕ︤ϩ︥ ⲛ̄ ϩⲏⲧ ⲡⲉ` ⲉ ⲥ ϭ︤ⲛ︥ ⲁⲣⲓⲕⲉ ⲉ ⲓ̈ⲁⲕⲱⲃ` ϩ︤ⲛ︥ ⲧⲉⲥ ⲙ︤ⲛ︦ⲧ︥ ⲁⲧ ⲥⲟⲟⲩⲛ` ϩ︤ⲙ︥ ⲡ ⲁϣⲁⲓ̈ ⲙ̄ ⲡⲉ ⲙ ⲕⲁϩ` ⲛ̄ ϩⲏⲧ` ϫⲉ ⲙⲁ ⲛⲁ ⲓ̈ ⲛ̄ ϩⲉⲛ ϣⲏⲣⲉ` ⲉϣⲱ ⲡⲉ ⲙ̄ⲙⲟⲛ` ϯ ⲛⲁ ⲙⲟⲩ · ⲁ ⲩⲱ ⲓ̈ⲁⲕⲱⲃ` ⲛⲉ ϥ ϫⲱ ⲙ̄ⲙⲟ ⲥ ⲛⲁ ⲥ ⲡⲉ ⲉ ϥ ⲟⲩⲟⲗ︤ⲥ︥ ⲛ̄ ϩⲏⲧ · ϫⲉ ⲙⲏ` ⲁⲛ︤ⲅ︥ ⲡ ϫⲟⲉⲓⲥ ⲁⲛⲟⲕ ⲡⲁ̣[…] ϥⲟϭⲉ` ⲙ̄ ⲡ̣[…] ⲡⲟⲥ ⲛ̄ ϩⲏ[..]ⲉ̣ ·̣ ⲁⲩⲱ ⲛ̄ⲧ ⲁ ϥ ϫⲉ ⲡⲁⲓ̈ ϩ︤ⲛ︥ ⲟⲩ ⲛⲟⲩ ϭ︤ⲥ︥ ⲛ̄ϭⲓ ⲓ̈ⲁⲕⲱⲃ` ⲉⲃⲟⲗ ϫⲉ ⲛⲉ ϥ ⲟⲩⲱϣ` ϩⲱ ⲱ ϥ` ⲡⲉ · ⲉ ⲧⲣⲉ ϩⲉⲛ ϣⲏⲣⲉ ϣⲱⲡⲉ ⲛⲁ ϥ` ⲉ ⲃⲟⲗ` ϩ︤ⲛ︥ ϩⲣⲁⲭⲏⲗ` ⲁⲩⲱ ⲛ̄ ⲧⲉⲓ̈ ϩⲉ` ⲁ ⲡ ⲛⲟⲩⲧⲉ ⲛⲁⲩ ⲉ ⲡⲉⲩ ⲙ̄ ⲕⲁϩ` · ⲉ ⲁ ϥ ϯ ⲛ̄ ϩⲉⲛ ϣⲏⲣⲉ ⲛ̄ ⲓ̈ⲁⲕⲱⲃ` ⲉⲃⲟⲗ ϩ︤ⲛ︥ ϩⲣⲁⲭⲏⲗ` · ⲓ̈ⲱⲥⲏⲫ` ⲙ︤ⲛ︥ ⲃⲉⲛⲓⲁⲙⲓⲛ` · ⲁ ⲩⲱ ⲓ̈ⲁⲕⲱⲃ` ⲁ ϥ ⲥⲙⲟⲩ` ⲉ ⲛⲉϥ ϣⲏⲣⲉ ⲧⲏⲣ ⲟⲩ ⲉⲃⲟⲗ ϩⲓⲧ︤ⲙ︥ ⲡ ϫⲟⲉⲓⲥ ⲡ ⲛⲟⲩ ⲧⲉ · ⲡⲁⲓ̈ ⲛ̄ⲧ ⲁ ϥ ⲥⲙⲟⲩ` ⲉ ⲁⲃⲣⲁ ϩⲁⲙ` ⲙ︤ⲛ︥ ⲓ̈ⲥⲁⲁⲕ` ⲙ︤ⲛ︥ ⲓ̈ⲁⲕⲱⲃ` · ⲙ︤ⲛ︥ ⲛ̄ ϣⲏⲣⲉ
ⲉ ⲧⲃⲉ ⲡⲁⲓ̈ ⲟⲩ ⲙ︤ⲛ︦ⲧ︥ ⲁⲑ ⲏⲧ` ⲛⲁ ⲛ ⲧⲉ ⲙ︤ⲛ︥ ⲟⲩ ⲙ︤ⲛ︦ⲧ︥ ⲃⲗ ⲗⲉ · ⲉⲣϣⲁⲛ ϩⲟⲓ̈ ⲛⲉ ϩⲣⲁⲓ̈ ⲛ̄ϩⲏⲧ︤ ⲛ︥ ϩⲁⲧⲏ ⲛ` ⲁⲑⲉⲧⲓ` ϩ︤ⲛ︥ ⲟⲩ ϯ ⲧⲱⲛ` ⲙ︤ⲛ︥ ⲟⲩ ⲙ︤ⲛ︦ⲧ︥ ⲁⲧ ⲥⲱⲧ︤ⲙ︥ ⲛ̄ⲥⲁ ϩⲉ⳯ ϩⲃⲏⲩⲉ` ⲉ ⲩⲛ ϭⲟⲙ` ⲙ̄ⲙⲟ ⲟⲩ ⲉ ϥⲓ · ⲡⲉⲩ ⲣⲟⲟⲩϣ · ⲉⲓⲧⲉ ϩⲉⲛ ⲣⲱ ⲙⲉ ⲉ ⲁ ⲩ ϭⲁⲗⲱ ⲟⲩ ⲉⲣⲟ ⲟⲩ · ⲉⲓ ⲧⲉ ϩⲉⲛ ⲇⲓⲁⲕⲟ ⲛⲓⲁ` · ⲉⲓⲧⲉ ϭⲉ ⲗⲁⲁⲩ ⲛ̄ ϩⲱⲃ ⲉ ⲛⲁ ⲛⲟⲩ ϥ` · ⲉ ⲛ ⲛⲁ ϣ ⲁⲁ ϥ ⲛ̄ ⲛⲉⲛ ⲉ ⲣⲏⲩ` ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ ⲉ ⲡ ⲥⲱⲧⲉ` ⲛ ⲛⲉ⳯ ⲯⲩⲭⲏ` · ⲟ ⲩ ⲙ︤ⲛ︦ⲧ︥ ⲥⲟϭ ⲇⲉ ⲟⲛ ⲧⲉ ⲉ ⲡⲉ ϩⲟⲩⲟ` ⲙ︤ⲛ︥ ⲟⲩ ⲧⲱⲙ` ⲛ̄ ϩⲏⲧ` ⲉ ϥ ϩⲟⲟⲩ · ⲉⲣϣⲁⲛ ϩⲟⲓ̈ⲛⲉ` ϩⲁⲧ︤ⲛ︥ ⲧⲏⲩⲧ︤ⲛ︥ ⲥⲟⲧⲡ︤ ⲥ︥ ⲛⲁ ⲩ` ⲉ ⲧⲣⲉ ⲩ ϣⲱⲡⲉ` ⲛ̄ ⲁϭⲣⲏⲛ ⲉⲃⲟⲗ ϩⲓ ⲧ︤ⲙ︥ ⲡ ⲛⲟⲩⲧⲉ ⲛ̄ ⲥⲉ ⲁⲡⲟⲧⲁⲥⲥⲉ ϩ︤ⲛ︥ ⲟⲩ ϯ ⲧⲱⲛ · ⲙ︤ⲛ︥ ⲟⲩ ⲙ︤ⲛ︦ⲧ︥ ⲁⲧ ⲥⲃⲱ̂ · ⲛ̄ ϩⲉⲛ ϩⲃⲏ ⲟⲩⲉ` ⲉ ⲩⲛ̄ ϭⲟⲙ ⲙ̄ ⲙⲟ ⲟⲩ ⲉ ϥⲓ ⲡⲉⲩ ⲣⲟⲟⲩϣ` ⲉⲓⲧⲉ ϩⲉⲛ ⲣⲱⲙⲉ · ⲉⲓ ⲧⲉ ϩⲉⲛ ⲇⲓⲁⲕⲟ ⲛⲓⲁ` · ⲉⲓⲧⲉ ϭⲉ ⲗⲁⲁⲩ ⲛ̄ ϩⲱⲃ` ⲉ ⲛⲁ ⲛⲟⲩ ϥ · ⲉ ⲧⲣⲉ ⲧ︤ⲛ︥ ⲁⲁ ⲩ` ⲛ̄ ⲛⲉⲧ︤ⲛ︥ ⲉⲣⲏⲩ ϩ︤ⲛ︥ ⲑ ⲟⲧⲉ ⲙ̄ ⲡ ϫⲟⲉⲓⲥ · ⲉ ϣϫⲉ ⲧⲉ ⲥϩⲓⲙⲉ ⲇⲉ` ⲉⲧ ⲥ ϩⲙⲟⲟⲥ ⲙ︤ⲛ︥ ⲟⲩ ϩⲁⲓ̈ ⲕⲁⲧⲁ ⲥⲁⲣ︤ⲝ︥ · ϣⲁ ⲥ ⲣ̄ ϩ︤ⲛ︥ⲁ ⲥ` ⲉ ⲧⲣⲉ ϩⲉ⳯ ϣⲏⲣⲉ ⲙ︤ⲛ︥ ϩⲉⲛ ϣⲉⲉⲣⲉ` ϣⲱⲡⲉ ⲛⲁ ⲥ · ⲁⲩⲱ ⲉ ϣϫⲉ ⲥⲁⲣⲣⲁ` ⲙ︤ⲛ︥ ϩⲣⲉⲃⲉⲕⲕⲁ` ⲙ︤ⲛ︥ ϩⲣⲁⲭⲏⲗ` · ⲙ︤ⲛ︥ ⲁⲛ ⲛⲁ` · ⲙ︤ⲛ︥ ⲧ ⲙⲁ ⲁⲩ ⲙ̄ ⲡⲉ ⲡⲣⲟ ⲫⲏⲧⲏⲥ ⲥⲁⲙ ⲯⲱⲛ` · ⲙ︤ⲛ︥ ⲉⲗⲓ ⲥⲁⲃⲉⲧ` ⲧ ⲙⲁⲁⲩ ⲛ̄ ⲓ̈ⲱϩⲁⲛⲛⲏⲥ` ⲡ ⲉ⳯ ⲧ ⲁ ϥ ⲙⲟⲩϩ` ⲙ̄ ⲡ︤ⲛ︦ⲁ︥ ⲉ ϥ ⲟⲩⲁⲁⲃ` ϫⲓⲛ ⲉ ϥ ⲛ̄ϩⲏⲧ︤ ⲥ︥ ⲛ̄ ⲧⲉϥ ⲙⲁⲁⲩ · ⲉϣϫⲉ ⲛ ⲁⲓ̈ ⲙ︤ⲛ︥ ϩⲉⲛ ⲕⲟ ⲟⲩⲉ ϩ︤ⲛ︥ ⲛⲉ ϩⲓⲟ ⲙⲉ` ⲉⲧ ⲟⲩⲁⲁⲃ` ⲛ̄ ⲁⲣⲭⲁⲓⲟⲥ` ⲛⲉ ⲩ ⲱϣ` ⲡⲉ` ⲉϩⲣⲁⲓ̈ ⲉ ⲡ ϫⲟⲉⲓⲥ` ⲉ ⲩ ⲧⲱⲃ︤ϩ︥ · ⲁⲩⲱ ⲉ ⲩ ⲡⲁⲣⲁⲕⲁⲗⲉⲓ` ⲉ ⲧ︤ⲙ︥ ⲧⲣⲉ ⲩ ϣⲱ ⲡⲉ` ⲛ̄ ⲁϭⲣⲏⲛ · ⲉⲓ̈ⲉ ⲉⲣϣⲁⲛ ϩⲟⲓ̈ ⲛⲉ ϩⲁⲧ︤ⲛ︥ ⲧⲏⲩ ⲧ︤ⲛ︥ ⲁⲡⲟⲧⲁⲥⲥⲉ ⲛ̄ ϩⲉⲛ ⲣⲱⲙⲉ` ⲉ ⲁ ⲩ ϭⲁⲗⲱ ⲟⲩ` ⲉ ⲣⲟ ⲟⲩ` ⲉⲃⲟⲗ ϩⲓ ⲧ︤ⲙ︥ ⲡ ⲛⲟⲩⲧⲉ · ⲉ ⲩ ⲛⲁ ϣⲱⲡⲉ ⲉ ⲩ ⲧϭⲁⲓ̈ⲏⲩ` ⲛ̄ ⲟⲩ ⲏⲣ · ϫⲉ ⲁ ⲩ ⲥⲟⲧ ⲡ︤ ⲥ︥ ⲛⲁ ⲩ ⲉ ⲧⲣⲉ ⲩ ϣⲱⲡⲉ ⲛ̄ ⲁϭⲣⲏⲛ ⲁⲩⲱ ⲛ̄ ⲭⲏⲣⲁ · ⲛ ⲁϣⲱ ⲟⲩ ⲅⲁⲣ ϫⲓⲛ ⲛ̄ ϣⲟⲣ︤ⲡ︥ ϣⲁϩⲣⲁⲓ̈ ⲉ ⲧⲉⲛⲟⲩ` ⲛ̄ϭⲓ ϩⲉⲛ ⲉⲓⲟⲧⲉ` ⲉ ⲁ ⲡ ⲛⲟⲩⲧⲉ` ⲥⲟ ϣϥ ⲟⲩ · ⲉⲓⲧⲉ ϩⲟⲟⲩⲧ` · ⲉⲓⲧⲉ ⲥϩⲓⲙⲉ` · ϫⲉ ⲙ̄ ⲡ ⲟⲩ ⲱϣ` ⲉ ϣ︤ⲡ︥ ϩⲓⲥⲉ` ⲙ︤ⲛ︥ ϩⲉⲛ ⲕⲟⲟⲩⲉ` ⲉ ⲧⲣⲉ ⲩ ϣⲱⲡⲉ ⲛⲁ ⲩ ⲉ ϩⲉⲛ ϣⲏⲣⲉ` ⲙ︤ⲛ︥ ϩⲉⲛ ϣⲉⲉⲣⲉ` · ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ · ⲁ ⲗⲗⲁ ⲉⲧⲃⲉ ⲡⲉ ⲙ ⲧⲟⲛ` ⲛ̄ ⲥⲱⲙⲁ ⲙ︤ⲛ︥ ⲧ ⲙ︤ⲛ︦ⲧ︥ ϫⲁ ⲥⲓϩⲏⲧ` · ⲉ ⲁ ϩⲁϩ ⲛ̄ ⲣⲱⲙⲉ ⲁⲡⲟ ⲧⲁⲥⲥⲉ` ⲉ ⲧ︤ⲙ︥ ⲧⲣⲉ ⲩ ϣ︤ⲡ︥ ϩⲓⲥⲉ ⲙ︤ⲛ︥ ϩⲉⲛ ⲕⲟⲟⲩⲉ` ⲉⲃⲟⲗ ϩⲓⲧ︤ⲙ︥ ⲡ ⲛ ⲟ ⲩ ⲧⲉ` ⲛ̄ ⲑ ⲉ ⲛ̄ ̄ⲧⲁ ϩⲟⲓ̈ⲛⲉ ϣ︤ⲡ︥ ϩⲓ ⲥⲉ ϩⲱ ⲟⲩ ⲛ︤ⲙ︥ ⲙⲁ ⲩ · ⲁⲩⲱ ⲉ ⲁ ϩⲁϩ ⲛ̄ ⲥϩⲓⲙⲉ ⲁ ⲡⲟⲧⲁⲥⲥⲉ` ⲉ ⲧ︤ⲙ︥ ⲧⲣ̣ⲉ ⲩ ϣ̣︤ⲡ̣︥ ϩⲓ ⲥⲉ ⲙ︤ⲛ︥ ϩⲉⲛ ⲕⲟ ⲟⲩⲉ ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ · ⲛ̄ ⲑ ⲉ ⲛ̄ⲧ ⲁ ϩⲟⲓ̈ⲛⲉ ϣ︤ⲡ︥ ϩⲓⲥⲉ ϩⲱ ⲟⲩ ⲛ︤ⲙ︥ⲙⲁ ⲩ · ⲁⲩⲱ ⲉⲧⲃⲉ ⲧⲉⲩ ⲙ︤ⲛ︦ⲧ︥ ϫⲁⲥⲓ ϩⲏⲧ` · ⲙ︤ⲛ︥ ⲧⲉ ⲩ ⲙ︤ⲛ︦ⲧ ︥ⲙⲁⲓ̈ ⲡⲉⲩ ⲙ̄ⲧⲟⲛ ⲛ̄ ⲥⲱⲙⲁ` ⲁ ⲩ ⲣ̄ ϩⲛⲁⲩ ⲉ ⲧⲣⲉ ⲩ ϣⲱⲡⲉ ⲉ ⲩ ⲟ ⲛ̄ ⲁϭⲣⲏⲛ · ⲁⲩⲱ ⲛ̄ⲧⲉ ⲡ ϫⲟ ⲉⲓⲥ` ϣⲧⲁⲙ` ⲉⲣ︤ⲛ︥ ⲧ ⲟⲟⲧⲉ` ⲛ̄ ⲧⲉⲩ ⲯⲩⲭⲏ` ⲛ̄ ⲑ ⲉ ⲛ̄ ⲟⲩ ⲁϭⲣⲏⲛ · ⲁⲩⲱ ⲛ︤ ϥ︥ ⲧⲣⲉ ⲛ̄ ϣⲟ ϫⲛⲉ ⲛ̄ ⲧⲉ ⲥⲃⲱ̂ ϣⲟⲟⲩ ⲉ ⲉϩⲣⲁⲓ̈ ⲛ̄ ϩⲏⲧ︤ ⲛ︥ ⲛ̄ ⲑ ⲉ ⲛ̄ ϩⲉⲛ ⲉⲕⲓⲃⲉ` ⲉ ⲩ ϣⲟⲩⲱ ⲟⲩ` ⲉ ⲧ︤ⲙ︥ ⲧⲣⲉ ⲩ ⲥⲱⲧ` ⲉ ϯ ⲥⲃⲱ̂ ⲛ̄ ϩⲉⲛ ⲕⲟ ⲟⲩⲉ` ϫⲓⲛ ⲡⲉⲓ̈ ⲛⲁⲩ` ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ · ⲛ ⲁϣⲱ ⲟⲩ ⲇⲉ ⲟⲛ ⲛ̄ϭ[ⲓ ⲛⲉ]ⲛ ⲉⲓⲟⲧⲉ ϫⲓⲛ ⲛ̄ ϣⲟⲣ︤ⲡ︥ ϣⲁϩⲣⲁⲓ̈ ⲉ ⲧⲉ ⲛⲟⲩ ⲉ ⲁ ⲡ ϫⲟ ⲉⲓⲥ ⲥⲙⲟⲩ ⲉ ⲣⲟ ⲟⲩ · ⲉⲓⲧⲉ ϩⲟⲟⲩⲧ · ⲉⲓⲧⲉ ⲥϩⲓⲙⲉ · ϫⲉ ⲁ ⲩ ⲣ̄ ϩⲛⲁⲩ ⲛ̄ ϩⲟⲩⲟ ⲉ ϣ︤ⲡ︥ ϩⲓⲥⲉ` ⲙ︤ⲛ︥ ϩⲉⲛ ⲕⲟⲟⲩⲉ` ⲉ ⲃⲟⲗ ϩⲓⲧ︤ⲙ︥ ⲡ ⲛⲟⲩ ⲧⲉ · ⲛ̄ ⲑ ⲉ ⲛ̄ ⲛⲉⲛ ⲉⲓⲟⲧⲉ ⲛ̄ ⲁⲣⲭⲁⲓⲟⲥ · ⲁⲩⲱ ⲛⲉ ⲡⲣⲟⲫⲏⲧⲏⲥ` ⲙ︤ⲛ︥ ⲛ̄ ⲁⲡⲟⲥⲧⲟ ⲗⲟⲥ ⲛⲁⲓ̈ ⲛ̄ⲧ ⲁ ⲩ ϣⲱⲡⲉ` ⲛ̄ ⲉⲓⲱⲧ` ⲛ̄ ϩⲁϩ ⲙ̄ ⲙⲏⲏϣⲉ ⲉⲃⲟⲗ ϩⲓⲧ︤ⲙ︥ ⲡ ⲛⲟⲩ ⲧⲉ · ⲁⲩⲱ ⲛ̄ ⲑ ⲉ ⲛ̄ ⲇⲉⲃⲃⲱⲣⲁ` ⲧⲁⲓ̈ ⲛ̄ⲧ ⲁ ⲥ ϣⲱ ⲡⲉ` ⲛ̄ ⲕⲣⲓⲧⲏⲥ · ⲁⲩⲱ ⲙ̄ⲙⲁⲁⲩ ϩ︤ⲙ︥ ⲡ︤ ⲓ︦ⲏ︦ⲗ︥ · ⲁⲩⲱ ⲛ̄ ⲑ ⲉ ⲛ ⲟⲇⲟⲗⲗⲁ` ⲧⲉ ⲡⲣⲟⲫⲏⲧⲏⲥ · ⲧⲁⲓ̈ ⲛ̄ⲧ ⲁ ⲓ̈ⲱⲥⲓ ⲁⲥ ⲡ︤ ⲣ︥ⲣⲟ` ⲛ̄ ⲇⲓ ⲕⲁⲓⲟⲥ [...]ⲩ̣ ⲉ ⲣⲁⲧ︤ ⲥ︥ ⲉ ⲧⲣ̣[ⲉ .] ϣⲓⲛⲉ ⲙ̄ ⲡ̣ [ϫⲟ] ⲉⲓⲥ` ⲉⲃⲟⲗ ϩⲓ ⲧⲟ ⲟⲧ︤ ⲥ︥ · ⲁⲩⲱ ⲛ̄ ⲑ ⲉ ⲛ̄ ⲁⲛⲛⲁ` ⲧ ϣⲉ ⲉⲣⲉ` ⲙ̄ ⲫⲁⲛⲟⲩ ⲏⲗ` · ⲙ̄ ⲡ ⲛⲁⲩ ⲁ ⲛ ⲡⲉ ⲡⲁⲓ̈ ⲉ ⲧⲣⲉ ⲛ̄ ⲉⲓⲟⲧⲉ ⲛ̄ ϩⲉⲛ ϣⲏⲣⲉ` ⲙ︤ⲛ︥ ϩⲉⲛ ϣⲉⲉⲣⲉ` ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ · ϫⲟⲟ ⲥ ϩ︤ⲛ︥ ⲧⲉⲩ ⲙ︤ⲛ︦ⲧ︥ ⲁⲧ ⲥⲟⲟⲩ⳯ · ϫⲉ ⲡ ϫⲟⲉⲓⲥ ⲛⲁ ϯ ⲛ̄ ϩⲉⲛ ⲥⲓⲟⲩⲣ` ⲙ︤ⲛ︥ ⲙ̄ ⲡⲁⲣⲑⲉ ⲛⲟⲥ ⲛ̄ ⲟⲩ ⲙⲁ` ⲉ ϥ ⲥⲟⲧ︤ⲡ︥` ⲁⲩⲱ ⲛ̄ ⲥⲟⲉⲓⲧ` ⲉ ⲛⲁ ⲛⲟⲩ ϥ ⲉ ϣⲏⲣⲉ` ϩⲓ ϣⲉⲉⲣⲉ · ⲛ̄ ⲥⲉ ⲥⲟⲧⲡ︤ ⲥ︥ ⲛⲁ ⲩ` ⲛ̄ϭⲓ ϩⲟⲓ̈ⲛⲉ` ϩⲣⲁⲓ̈ ⲛ̄ϩⲏⲧ︤ ⲛ︥ ϩⲁⲧⲏ ⲛ` ⲏ̂ ϩⲁⲧ︤ⲛ︥ ⲧⲏⲩⲧ︤ⲛ︥ ⲛ̄ⲧⲱⲧ︤ⲛ︥ · ⲉ ⲧⲣⲉ ⲩ ⲁⲡⲟⲧⲁⲥ ⲥⲉ` ⲛ̄ ⲛⲉ ⲛⲧ ⲁ ⲩ ϭⲁⲗⲱ ⲟⲩ ⲉⲣⲟ ⲟⲩ̣ ⲉ ⲧ︤ⲙ̣︥ ⲧⲣⲉ ⲩ ϥⲓ ⲡⲉⲩ ⲣⲟⲟⲩϣ ⲉ ⲩ ϫⲱ ⲙ̄ⲙⲟ ⲥ ϫⲉ ⲧ︤ⲛ︥ ⲛⲁ ⲣ̄ ϩⲛⲁ [ϥ] ⲙ̄ ⲡ ⲛⲟⲩⲧⲉ · ⲁⲩⲱ ⲙ̄ ⲡⲉⲛ ⲣⲟ ⲟⲩϣ` ⲁⲛ ⲡⲉ ϩⲁ ⲛⲁⲓ̈ ⲙ︤ⲛ︥ ⲛⲉⲓ̈ ⲕⲟ ⲟⲩⲉ` · ⲁⲩⲱ ϩ︤ⲙ︥ ⲡⲉⲩ ⲧⲱⲙ` ⲛ̄ ϩⲏⲧ` ⲉ ⲩ ⲉⲓⲛⲉ ⲉϩⲟⲩⲛ` ⲙ̄ ⲡ ϣⲁ ϫⲉ` ⲙ̄ ⲡⲉ ⲡⲣⲟ ⲫⲏⲧⲏⲥ · ⲉ ⲩ ⲃⲱⲗ` ⲙ̄ⲙⲟ ϥ` ⲉ ϫ︤ⲙ︥ ⲡ ⲟⲩⲱϣ` ⲙ̄ ⲡⲉⲩ ϩⲏⲧ` · ⲙ︤ⲛ︥ ⲡⲉⲩ ⲙ̄ⲧⲟⲛ ⲙ̄ⲙⲓⲛ`ⲙ̄ⲙⲟ ⲟⲩ` ⲉ ⲩ ϫⲱ ⲙ̄ⲙⲟ ⲥ ϫⲉ ⲡ ϫⲟⲉⲓⲥ ⲛⲁ ϯ ⲛ̄ ⲛⲉ ⲥⲓⲟⲩⲣ` ⲙ︤ⲛ︥ ⲙ̄ ⲡⲁⲣⲑⲉ ⲛⲟⲥ ⲛ̄ ⲟⲩ ⲙ︤ⲛ︦ⲧ︥ ⲉⲣⲟ` ⲛ̄ⲧⲉ ⲙ̄ ⲡⲏⲩⲉ · ⲁⲩⲱ ⲛ̄ ⲧⲉⲓ̈ ϩⲉ ⲛ̄ ⲥⲉ ⲁ ⲡⲟⲧⲁⲥⲥⲉ ⲛ̄ ϩⲉⲛ ⲕⲟⲟⲩⲉ` ⲉ ⲧ︤ⲙ︥ ⲧⲣⲉ ⲩ ϥⲓ ⲡⲉⲩ ⲣⲟⲟⲩϣ` [ ] [ ] [ ] [.....]ⲡ̣ⲣ̣[..] [....]ⲥ̣ · ϫⲉ ⲙ̣ [.....]ⲟⲓ ⲙ̄ⲙⲟ ϥ · [....]ϫ̣ⲉ ⲙ̄ⲡⲟⲩ [..]ⲥ̣ⲃⲱ` ⲉⲛⲉϩ ⲛ̣̄ⲧⲟⲟⲧ︤ ϥ︥ ⲙ̄ ⲡ ⲁ [ⲡⲟⲥ]ⲧⲟⲗⲟⲥ ⲉ ϥ [..]ⲱ̣ ⲙ̄ⲙⲟ ⲥ · [..]ⲉ̣ ⲙ̄ⲡ︤ⲣ︥ⲧⲣⲉ [..]ⲁⲩ ϣⲓⲛⲉ` ⲛ̄ [.]ⲁ ⲧⲉϥ ⲛⲟϥ ⲣⲉ` ⲁⲗⲗⲁ ⲧⲁ ⲕⲉ ⲟⲩⲁ` ⲕⲁⲧⲁ ⲑ ⲉ ϩⲱⲱ ϥ ⲟⲛ ⲉ ⲧⲉ ⲙ̄ⲡ︤ ϥ︥ ϣⲓⲛⲉ ⲛ̄ⲥⲁ ⲧⲉϥ ⲛⲟϥ ⲣⲉ` ⲁⲗⲗⲁ ⲧⲁ ϩⲁϩ ϫⲉ ⲉⲩⲉ ⲟⲩ ϫⲁⲓ̈ · ⲙⲁⲗⲓ ⲥ ⲧⲁ ⲇ̣ⲉ ⲡⲉ ⲡⲣⲟ ⲫⲏⲧⲏⲥ` ⲉⲧⲉ ⲣⲉ ⲛⲓ ⲁⲧⲥⲃⲱ̂ ⲃⲱⲗ` ⲙ̄ ⲡⲉϥ ϣⲁϫⲉ` ⲉϫ︤ⲙ︥ ⲡⲉⲩ ⲟⲩⲱϣ` ⲙ̄ⲙⲓⲛⲙ̄ⲙⲟ ⲟⲩ · ϫⲉ ⲡ ϫⲟⲉⲓⲥ ⲛⲁ ϯ ⲛ̄ ⲛⲉ ⲥⲓ [....]ⲟⲩ ⲙⲁ [...]ⲟⲧ︤ⲡ︥ · [...]ⲛ̄ ⲥⲟⲉⲓⲧ` ⲉ̣ ⲛⲁⲛⲟⲩ ϥ̣ ⲉ ϣⲏⲣⲉ` ϩⲓ ϣⲉ ⲉⲣⲉ · ⲛ̄ⲧⲟϥ Ϩⲱⲱ ϥ` ⲟⲛ` ⲏ̂ⲥⲁⲓ̈ ⲁⲥ ⲟⲩ ⲙⲟⲛⲟ⳯ ϫⲉ ⲁ ϥ ϣ︤ⲡ︥ ϩⲁϩ ⲛ̄ ϩⲓⲥⲉ` ⲉⲧⲃⲉ ⲡ ⲣⲁⲛ` ⲙ̄ ⲡ ⲛⲟⲩ ⲧⲉ · ⲁⲗⲗⲁ ⲁ ϥ ⲙⲟⲩ ϩⲁ ϩⲉⲛ ⲙⲏⲏϣⲉ` ⲉ ⲛⲁ ϣⲱ ⲟⲩ · ⲁⲩⲱ ϩⲁⲣⲟ ⲛ ⲧⲏⲣ︤ ⲛ︥ · ⲟ ⲩ ⲉⲓⲱⲧ` ⲏ̂ ⲟⲩ ⲙⲁⲁⲩ` ⲉ ⲩⲛ̄ⲧⲁ ⲩ ⲙ̄ⲙⲁⲩ` ⲛ̄ ϩⲉⲛ ϣⲏⲣⲉ` ⲙ︤ⲛ︥ ϩⲉⲛ ϣⲉⲉⲣⲉ · ⲙ︤ⲛ︥ ⲛ̄ ϣⲏⲣⲉ` ⲛ̄ ⲛⲉⲩ ϣⲏⲣⲉ` · ⲙ︤ⲛ︥ ϩⲉ⳯ ϩⲩⲡⲁⲣⲭⲟⲛⲧⲁ` ⲉ ⲛⲁϣⲱ ⲟⲩ · ⲁⲩⲱ ⲉ ⲩ ⲁⲛⲁⲅ ⲕⲁⲍⲉ ⲙ̄ⲙⲟ ⲟⲩ ϩⲓⲧ︤ⲛ︥ ⲛⲉ ϩⲃⲏ ⲟⲩⲉ` ⲙ̄ ⲡ ⲃⲓⲟⲥ` ⲉ ⲙ︤ⲛ︥ ϣϭⲟⲙ` ⲙ̄ ⲙⲟ ⲟⲩ` ⲉⲛⲉϩ` ⲉ ⲧⲣⲉ ⲩ̣ [....] ⲥⲧⲁ` ⲉϫ[.....] ϣⲏⲣⲉ` ⲙ︤ⲛ̣︥ [...] ϣⲉⲉⲣⲉ` ⲙ︤ⲛ︥ ⲛ̣̄ ⲕⲉ ϩⲃⲏⲩⲉ` ⲧⲏ ⲣ ⲟⲩ` ⲛ̄ⲧⲉ ⲡⲓ̈ ⲁⲓ ⲱⲛ · ⲁⲩⲱ ⲛ̄ ⲥⲉ ⲡⲣⲟϩⲓⲥⲧⲁ` ⲉϫ︤ⲛ︥ ϩⲉⲛ ϣⲏⲣⲉ` ⲙ︤ⲛ︥ ϩⲉⲛ ϣⲉⲉⲣⲉ` ⲉ ⲃⲟⲗ ϩⲓⲧ︤ⲙ︥ ⲡ ⲛⲟⲩ ⲧⲉ · ⲙ︤ⲛ︥ ϩⲉⲛ ⲕⲉ ϩⲃⲏⲩⲉ ⲧⲏⲣ ⲟⲩ ⲛ̄ ⲇⲓⲕⲁⲓⲟⲥⲩⲛⲏ` ⲙ̄ ⲙ︤ⲛ︥ ϣϭⲟⲙ ⲅⲁⲣ ⲉ ⲧⲣⲉ ⲛⲁⲓ̈ ⲛ̄ ⲧⲉⲓ ⲙⲓⲛⲉ ⲣ̄ ϩ︤ⲙ︥ϩⲁⲗ` ⲛ̄ ⲛ ⲉⲧ ϣⲟⲟⲡ ⲛⲁ ⲩ ⲕⲁⲧⲁ ⲥⲁ ⲣ︤ⲝ︥ · ⲁⲩⲱ ⲛ̄ ⲥⲉ ⲣ̄ ϩ︤ⲙ︥ϩⲁⲗ ⲛ̄ ϩⲉⲛ ⲕⲟⲟⲩⲉ` ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ ϩ ⲉⲛ ⲣⲱⲙⲉ ⲇⲉ ⲛ̄ ⲧⲟϥ ⲉ ⲙ︤ⲛ︥ⲧⲁ ⲩ ⲙ̄ⲙⲁⲩ` ⲛ̄ ϩⲉⲛ ϣⲏⲣⲉ` ⲙ︤ⲛ︥ ϣⲉ ⲉⲣⲉ` ⲕⲁⲧⲁ ⲥⲁⲣ︤ⲝ︥ · ⲏ̂ ⲛ̄ⲧⲟϥ ⲉ ⲩⲛ̄ ⲧⲁ ⲩ · ⲁⲩⲱ ⲛ̄ ⲥⲉ ⲁⲡⲟⲧⲁⲥⲥⲉ` ⲙ̄ [ ] [ ] [ ] [ ] ⲟ ϣⲉ̣ ⲕⲁⲧⲁ ⲡⲉ ⲙ ⲡ̣ϣ̣ⲁ̣ ⲙ̄ ⲡ ⲧⲱϩ︤ ⲙ︥ ⲡ̣ⲉ̣ ⲛ̣ⲧ̣ ⲁ ϥ ⲧⲁ ϩⲙ ⲟⲩ` ⲉ ⲡ ⲉⲓ ⲃⲓ ⲟⲥ ⲡⲁⲓ̈ · ⲛ̣ ⲁⲓ̈ ⲛⲉ ⲛ̄ ⲥⲓⲟⲩⲣ` ⲙ̣︤ ⲛ︥ ⲙ̄ ⲡⲁⲣⲑⲉⲛⲟⲥ ⲉⲧⲉ ⲛ̄ⲧⲱⲧ︤ⲛ︥ ⲡⲉ ⲛⲉ ⲥⲛⲏⲩ̣ ⲙ︤ⲛ︥ ⲟⲩⲟⲛ ⲛⲓⲙ̣ ⲉⲧ ⲉⲅⲕⲣⲁⲧⲉⲩⲉ̣ ⲙ̄ⲙⲟ ⲟⲩ ϩ︤ⲛ︥ ⲙⲁ` ⲛⲓⲙ · ϩ︤ⲙ︥ ⲡ ⲕⲁϩ ⲧⲏⲣ︤ ϥ︥ · ⲉⲓⲧⲉ ⲛ ⲉⲧⲉ ⲛ̄ ⲥⲉ ⲥⲟ ⲟⲩⲛ` ⲁⲛ` ϫⲉ ⲟ᷍ⲩ ⲡⲉ ⲡ ⲅⲁⲙⲟⲥ ⲉⲧ ⲧⲁⲓ̈ⲏⲩ · ⲙ︤ⲛ︥ ⲡ ⲙⲁ ⲛ︤ ⲛ︥ⲕⲟⲧ︤ⲕ︥ ⲉⲧ ⲧⲃ ⲃⲏⲩ · ⲉⲓ̈ⲧⲉ ⲛⲉ ⲛⲧ ⲁ ⲩ ϫⲓ ϩⲓⲙⲉ · ⲙ︤ⲛ︥ ⲛⲉ ⲛⲧ ⲁ ⲩ ϫⲓ ϩⲁⲓ̈ · ⲁⲩⲱ ⲛ̄ⲧⲉ ⲣ ⲟⲩ ⲣ̄ ϩⲛⲁ ⲩ` ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ ϩ︤ⲙ︥ ⲡ ϣⲟϫⲛⲉ` ⲙ̄ ⲡⲉ ⲛⲧ ⲁ ϥ ϫⲟⲟ ⲥ
ⲧ︤ⲙ︥ ⲧⲣⲉ ϥ ⲧⲱⲱ ⲃⲉ ⲛ̄ ⲛ ⲉⲧ ⲙⲟⲩ ⲟⲩⲧ ⲙ̄ⲙⲟ ⲟⲩ ⲁⲩⲱ ⲉⲧ ⲙⲁⲥⲧⲓ ⲅⲟⲩ ⲙ̄ⲙⲟ ⲟⲩ · ⲛ̄ ⲑ ⲉ` ⲉ ϣⲁ ⲩ ⲥⲩ ⲣⲁ` ⲙ̄ⲙⲟ ⲟⲩ` ⲛ̄ ⲥⲉ ⲛⲟϫ ⲟⲩ ⲉⲃⲟⲗ ⲡ ⲃⲟⲗ ⲛ̄ ⲧ ⲡⲟⲗⲓⲥ ⲙ︤ⲛ︥ ⲛⲉ ϣⲁ ⲩ ⲁⲁ ⲩ ⲛⲁ ⲩ ⲧⲏⲣ ⲟⲩ ϩ︤ⲛ︥ ⲛ̄ ⲥⲩⲛⲁⲅⲱⲅⲏ ⲁⲩⲱ ϩ︤ⲛ︥ ⲛ̄ ⲥⲩⲛ ϩⲉⲇⲣⲓⲟⲛ · ⲙ︤ⲛ︥ ⲑ ⲉ ⲉⲧⲉ ϣⲁ ⲩ ϫⲓ ⲧ ⲟⲩ ⲉ ⲛ ϩⲏⲅⲉ ⲙⲱⲛ` ⲙ︤ⲛ︥ ⲛⲉ ⲣⲱⲟⲩ · ⲙ︤ⲛ︥ ϩⲉ⳯ ⲛⲟϭ ⲛ̄ ϩⲓⲥⲉ ϣⲁ ϩⲣⲁⲓ̈ ⲉ ⲡ ⲙⲟⲩ · ⲉ ⲛ ⲉⲓⲣⲉ ϭⲉ ⲙ̄ ⲡ ⲙⲉ ⲉⲩⲉ` ⲛ̄ ⲛ̄ ϩⲓⲥⲉ ⲛ̄ ⲛⲉⲓ̈ ⲡ ⲉⲧ ⲟⲩⲁ ⲁⲃ ⲧⲏⲣ ⲟⲩ · ⲁⲩⲱ ⲉ ⲛ ϯ ⲛ̄ ϩⲧⲏ ⲛ` ⲛ̄ ⲑ ⲉ ⲛ̄ ⲧⲁ ϥ ⲕⲁ ⲧⲁⲫⲣⲟⲛⲉⲓ̈ ⲙ̄ ⲡ ϣⲓⲡⲉ ⲛ̄ϭⲓ ⲡⲉ⳯ ϫⲟⲉⲓⲥ ⲓ︤ⲥ︥ · ⲉ ⲁ ϥ ϩⲩⲡⲟⲙⲓⲛⲉ` ⲉ ⲡⲉ ⲥⳁⲟⲥ` ⲉⲧⲃⲉ ⲧⲉⲛ ⲥⲱⲧⲏⲣⲓⲁ ⲧⲏⲣ ⲛ̄ · ϫⲉ ⲛ̄ⲧⲟϥ ⲡⲉ ⲡⲉⲛ ⲥⲱⲧⲏⲣ ⲛ̄ⲧⲟϥ ⲡⲉ ⲡⲉⲛ ϫⲟⲉⲓⲥ ⲁⲩⲱ ⲡⲉ⳯ ⲉⲓⲱⲧ · ⲉ ⲛ ⲥ ⲟⲟⲩⲛ ⲇⲉ ⲟⲛ ⲙ̄ ⲡⲁⲓ̈ ϫⲉ ⲡ ⲁⲅⲁⲑ ⲟ ⲥ ⲡ ⲛⲟⲩⲧⲉ ⲛ̄ ϣⲁ ⲛ̄ ϩⲧⲏ ϥ` ϥ ϥⲓ ⲉϩⲣⲁⲓ̈ ϩⲁⲣⲟ ⲛ ⲧⲏⲣ︤ ⲛ︥` ϫⲓⲛ ϫⲱϥ ⲙ̄ ⲡ ⲕⲁϩ · ϣⲁ ⲁⲣⲏϫ︤ ⲥ︥ ⲛ̄ ⲧ ⲟⲓ ⲕⲟⲩⲙⲉⲛⲏ` ϫⲓⲛ ⲧ ⲁⲣⲭⲏ̂ ⲛ̄ ⲧⲁ ϥ ⲥⲱⲛ︤ⲧ︥ ⲙ̄ ⲡ ⲣⲱ ⲙⲉ` ϩⲓϫ︤ⲙ︥ ⲡ ⲕⲁϩ ϣⲁϩⲣⲁⲓ ⲉ ⲡ ⲟⲟⲩ ⲛ̄ ϩⲟⲟⲩ · ⲁⲩⲱ ⲟⲛ ⲉ ϥ ⲛⲁ ϥⲓ ϣⲁ ϩⲣⲁⲓ̈ ⲉ ⲧ ⲥⲩⲛⲧⲉ ⲗⲓⲁ` ⲙ̄ ⲡ ⲁⲓⲱⲛ · ϩ︤ⲙ︥ ⲡ ⲁϣⲁⲓ̈ ⲙ̄ ⲡⲉϥ ⲛⲁ` ϫⲉ ⲁⲛⲟⲛ` ⲛⲉ ϥ ϩ︤ⲙ︥ϩⲁⲗ ⲁⲩⲱ ⲛ̄ ⲧⲟϥ ⲡⲉ ⲡⲉⲛ ⲁⲣ ⲭⲱⲛ · ⲁⲩⲱ ⲡⲉⲛ ⲣ̄ⲣⲟ · ⲉⲧⲃⲉ ⲡ ⲁⲓ̈ ⲙ̄ⲡ︤ⲣ︥ⲧⲣⲉ ⲛ` ⲁ ⲡⲟⲧⲁⲥⲥⲉ` ⲉ ⲧ︤ⲙ︥ ⲧⲣⲉ ⲛ ϥⲓ` ϩⲁ ⲛⲉ ⲉⲣⲏⲩ · ϫⲉ ⲛ̄ⲛⲉ ⲡ ⲛⲟⲩⲧⲉ ϭⲱⲛ︤ⲧ︥ ⲉⲣⲟ ⲛ ϫⲉ ⲙ̄ⲡⲁ ⲧⲉ ⲛ ⲱⲥⲕ ⲅⲁⲣ ⲛ̄ ϥⲓ ϩⲁ ⲛⲉⲛ ⲉⲣⲏⲩ` ⲛ̄ ⲑ ⲉ ⲙ̄ ⲡ ϫⲟⲉⲓⲥ ⲁⲩⲱ ⲡⲉϥ ⲭ︤ⲥ︥ · ⲙ︤ⲛ︥ ⲛⲉϥ ⲁⲅⲅⲉⲗⲟⲥ` ⲉⲧ ⲟⲩⲁⲁⲃ · ⲉⲧ ϥⲓ` ϩⲁⲣⲟ ⲛ` ϫⲓⲛ ⲧ ⲁⲣ ⲭⲏ̂ ⲙ̄ ⲡ ⲥⲱⲛ︤ⲧ︥ ϣⲁϩⲣⲁⲓ̈ ⲉ ⲡ ⲟⲟⲩ ⲛ̄ ϩⲟⲟⲩ` ⲁⲩⲱ ⲟⲛ ϣⲁ ⲉⲛⲉϩ · ⲁ ⲗⲗⲁ ⲙⲁⲣ︥ ⲛ︥ ⲣ̄ ϩ︤ⲙ︥ ϩⲁⲗ` ⲛ̄ ⲛⲉⲛ ⲉⲣⲏⲩ ⲛ̄ ⲑ ⲉ ⲛ̄ ⲓ︤ⲥ︥ · ⲡⲁⲓ̈ ⲛ̄ ⲧⲁ ϥ ϫⲓ ⲛ̄ ⲟⲩ ⲙⲟⲣⲫⲏ̂ ⲛ̄ ϩ︤ⲙ︥ ϩⲁⲗ` ⲉⲧⲃⲏⲏⲧ︤ ⲛ︥ ⲁⲩⲱ ⲛ̄ ⲑ ⲉ ⲙ̄ ⲡⲁⲩ ⲗⲟⲥ` ⲡ ϩ︤ⲙ︥ϩⲁⲗ ⲛ̄ ⲓ︤ⲥ︥ · ⲁⲩⲱ ⲛ̄ ⲑ ⲉ ⲛ̄ ⲛ̄ ⲁⲡⲟⲥⲧⲟⲗⲟⲥ ⲧⲏⲣ ⲟⲩ · ⲙ︤ⲛ︥ ⲛⲉ ⲡⲣⲟⲫⲏⲧⲏⲥ ⲧⲏⲣ ⲟⲩ · ⲛⲁⲓ̈ ⲛ̄ ⲧⲁ ⲩ ϣⲱⲡⲉ ⲛ̄ ϩ︤ⲙ︥ϩⲁⲗ ⲙ̄ ⲡ ϫⲟ ⲉⲓⲥ · ⲙ︤ⲛ︥ ⲡⲉ ϥ ⲭ︤ⲥ︥ ⲓ︤ⲥ︥ ⲕⲁⲧⲁ ⲛⲉ ⲅⲣⲁⲫⲏ · ϫⲉ ⲁ ⲓ̈ ⲧ︤ⲛ︥ⲛⲟ ⲟⲩ ϣⲁⲣⲱ ⲧ︤ⲛ︥ ⲛ̄ ⲛⲁ ϩ︤ⲙ︥ϩⲁⲗ ⲛⲉ ⲡⲣⲟⲫⲏⲧⲏⲥ ⲙ̄ ⲡⲉ ϩⲟⲟⲩ ⲙ̄ ⲡ ⲛⲁⲩ ⲛ̄ ϣⲱⲣ︤ⲡ︥` ⲁⲩⲱ ⲁ ⲓ̈ ⲧ︤ⲛ︥ⲛⲟⲟⲩ ⲥⲉ · ⲁⲩⲱ ⲙ̄ⲡⲉ ⲧ︤ⲛ︥ ⲥⲱⲧ︤ⲙ︥ · ⲛ̄ ⲧ ⲁ ⲛⲉ ⲡⲣⲟⲫⲏ ⲧⲏⲥ ⲙ︤ⲛ︥ ⲛ̄ ⲁⲡⲟ ⲥⲧⲟⲗⲟⲥ` ⲣ̄ ϩ︤ⲙ︥ ϩⲁⲗ` ⲙ̄ ⲡ ϫⲟⲉⲓⲥ` ⲏ̂ ⲡⲉϥ ⲭ︤ⲥ︥ ϩ︤ⲛ︥ ⲟ᷍ⲩ ⲉⲓⲙⲏⲧⲓ` ⲉ ⲧⲣⲉ ⲩ ⲥⲟⲧⲡ︤ ⲥ︥ ⲛⲁ ⲩ ⲉ ϣ︤ⲡ︥ ϩⲓⲥⲉ` ⲙ︤ⲛ︥ ϩⲉⲛ ⲕⲟⲟⲩⲉ · ⲁⲩⲱ ⲛ̄ ⲥⲉ ⲙⲟⲩ ϩⲁ ⲡ ⲣⲁⲛ ⲛ̄ ⲓ︤ⲥ︥ ⲉⲧⲃⲉ ⲡⲁⲓ̈ ⲛ̄ⲧⲉ ⲣⲉ ϥ ϣ︤ⲣ︥ⲡ ⲉⲓⲙⲉ ⲛ̄ϭⲓ ⲡ ϫⲟⲉⲓⲥ ⲓ︤ⲥ︥ ϫⲉ ⲛⲉⲛ ⲉⲓⲟⲧⲉ ⲛ̄ ⲁⲡⲟⲥⲧⲟⲗⲟⲥ ⲥⲉ ⲛⲁ ⲉⲓⲣⲉ ⲛ̄ ϩⲱⲃ` ⲛⲓⲙ` ⲛ̄ⲧ ⲁ ϥ ϩⲱⲛ ⲙ̄ⲙⲟ ⲟⲩ ⲉⲧⲟⲟⲧ ⲟⲩ` · ⲉ ϥ ⲛⲁ ⲃⲱⲕ ⲉⲃⲟⲗ ϩⲓⲧⲟⲟⲧ ⲟⲩ` ⲉ ϩⲣⲁⲓ̈ ⲉ ⲙ̄ ⲡⲏⲩⲉ ⲕⲁⲧⲁ ⲛⲉ ⲅⲣⲁⲫⲏ̂` · Ⲁ̣ⲩⲱ ⲛ̄ ⲑ ⲉ ⲟⲛ` ⲛ̄ⲧ ⲁ ⲩ ϫⲱⲕ ⲉⲃⲟⲗ ⲛ̄ ⲛⲉ ⲛⲧ ⲁ ϥ ⲟⲩ ⲉϩ ⲥⲁϩⲛⲉ` ⲙ̄ⲙⲟ ⲟⲩ ⲛⲁ ⲩ ϫⲓⲛ ⲛ̄ ϣⲟⲣ︤ⲡ︥ ⲉ ϥ ϣⲟ ⲟⲡ ⲛ︤ⲙ︥ⲙⲁ ⲩ` ⲛ̄ϭⲓ ⲡ ϫⲟⲉⲓⲥ ⲙ̄ ⲡ ⲉⲟⲟⲩ ⲓ︤ⲥ︥ · ⲉⲧⲃⲉ ⲡⲁⲓ̈ ⲡⲉ ϫⲁ ϥ ⲛⲁ ⲩ ϫⲉ ϯ ⲛⲁ ⲙⲟⲩⲧⲉ ϭⲉ ⲁⲛ ⲉ ⲣⲱ ⲧ︤ⲛ︥ ϫⲓⲛ ⲧⲉ ⲛⲟⲩ` ϫⲉ ⲛⲁ ϩ︤ⲙ︥ ϩⲁⲗ` · ϫⲉ ⲙ̄ ⲡ ϩ︤ⲙ︥ ϩⲁⲗ` ⲥⲟⲟⲩⲛ` ⲁⲛ ϫⲉ ⲟ᷍ⲩ ⲡ ⲉⲧⲉⲣⲉ ⲡⲉϥ ϫⲟⲉⲓⲥ` ⲉⲓ ⲣⲉ` ⲙ̄ⲙⲟ ϥ · ⲁⲗ ⲗⲁ ⲉ ⲓ̈ ⲛⲁ ⲙⲟⲩⲧⲉ ⲉⲣⲱ ⲧ︤ⲛ︥ ϫⲉ ⲛⲁ ⲥⲛⲏⲩ` ⲁⲩⲱ ⲛⲁ ϣⲃⲉⲉⲣ` · ϫⲉ ⲛ ⲉⲛⲧ ⲁ ⲓ̈ ⲥⲟⲧ ⲙ ⲟⲩ` ⲧⲏⲣ ⲟⲩ ⲛ̄ ⲧⲉ ⲡⲁ ⲓ̈ⲱⲧ` ⲁ ⲓ̈ ⲧⲁ ⲙⲱ ⲧ︤ⲛ︥ ⲉⲣⲟ ⲟⲩ · ⲛ̄ⲧⲱⲧ︤ⲛ︥ ⲁⲛ ⲡⲉ ϫⲁ ϥ ⲁ ⲧⲉⲧ︤ⲛ︥ ⲥⲟⲧⲡ︤ ⲧ︥ · ⲁⲗⲗⲁ ⲁⲛⲟⲕ ⲁ ⲓ̈ ⲥⲉⲧ︤ⲡ︥ ⲧⲏⲩⲧ︤ⲛ︥ · ⲁⲩⲱ ϯ ϫⲟⲟⲩ` ⲙ̄ⲙⲱ ⲧ︤ⲛ︥ ⲛ̄ ⲑ ⲉ ⲛ̄ ϩⲉⲛ ⲉⲥⲟⲟⲩ` ⲛ̄ ⲧ ⲙⲏ ⲧⲉ ⲛ̄ ϩⲉⲛ ⲟⲩ ⲱⲛ︤ϣ︥ ⲙ̄ⲡ︤ⲣ︥ ⲣ̄ ϩⲟⲧⲉ` ϩⲏⲧ ⲟⲩ ⲛ̄ ⲛ ⲉⲧ ⲛⲁ ⲙⲟⲩ ⲟⲩⲧ` ⲙ̄ ⲡⲉⲧ︤ⲛ︥ ⲥⲱⲙⲁ` · ⲉϣ ϫⲉ ⲁ ⲩ ⲡⲱⲧ` ⲛ̄ ⲥⲱ ⲉⲓ̂ ⲥⲉ ⲛⲁ ⲡⲱⲧ` ⲛ̄ⲥⲁ ⲧⲏⲩⲧ︤ⲛ︥ · ⲉϣϫⲉ ⲁ ⲩ ϩⲁⲣⲉϩ` ⲉ ⲡⲁ ϣⲁϫⲉ` ⲥⲉ ⲛⲁ ϩⲁⲣⲉϩ` ⲟⲛ ⲉ ⲡⲱ · ⲉϣϫⲉ ⲁ ⲩ ⲙⲟⲩ ⲧⲉ` ⲉ ⲡ ϫⲟⲉⲓⲥ ⲙ̄ ⲡ ⲏ̈ⲓ ϫⲉ ⲃⲉⲉⲗ ⲍⲉⲃⲟⲩⲗ` · ⲉⲓ̈ ⲉ ⲉ ⲩ ⲛⲁ ⲛⲟϭ ⲛⲉϭ ⲛ̄ ⲟⲩⲏⲣ ⲛ̄ ⲛⲉϥ ⲣ︤ⲙ︥ ⲛ̄ ⲏⲓ̈ ϩ︤ⲛ︥ ⲟⲩ ⲕⲱⲙ︤ϣ︥ ⲙ︤ⲛ︥ ⲟⲩ ⲥⲱϣ︤ϥ︥ · ⲁ ⲛⲁⲩ ⲧⲉⲛⲟⲩ ⲛⲉ ⲥⲛⲏⲩ ϫⲉ ⲧ︤ⲛ︥ ⲧϭⲁⲓⲏⲩ ⲛ̄ ⲟⲩⲏⲣ` ϫⲉ ⲁ ⲛⲉⲛ ⲉⲓ ⲟⲧⲉ` ⲛⲉ ⲡⲣⲟⲫⲏ ⲧⲏⲥ` ⲙ︤ⲛ︥ ⲛ̄ ⲁⲡⲟ ⲥⲧⲟⲗⲟⲥ` ϫⲱⲕ ⲉⲃⲟⲗ ⲛ̄ ϩⲉⲛ ⲛⲟϭ ⲛ̄ ϩⲓⲥⲉ , ϩ︤ⲛ︥ ⲟⲩ ⲙ︤ⲛ︥ⲧ ϩ︤ⲙ︥ϩⲁⲗ ⲉ ⲛⲁϣⲱ ⲥ` · ⲛ̄ ⲧ ⲙⲏ ⲧⲉ` ⲛ̄ ⲛ ⲉⲑ ⲟⲟⲩ ⲙ︤ⲛ︥ ⲛ ⲉⲧ ⲛⲁⲛⲟⲩ ⲟⲩ ⲁⲩⲱ ⲛ̄ ⲧ ⲙⲏ ⲧⲉ` ⲛ̄ ⲛ ⲉⲧ ⲙⲟ ⲥⲧⲉ` ⲙ̄ⲙⲟ ⲟⲩ ⲙ︤ⲛ︥ ⲛ ⲉⲧ ⲙⲉ` ⲙ̄ ⲙⲟ ⲟⲩ · ⲁ ⲛⲟⲛ ⲇⲉ ϩⲱⲱ ⲛ` ⲛ̄ ⲧ︤ⲛ︥ ϣⲓⲡⲉ ⲁⲛ` ⲉ ⲛ ϫⲱ ⲙ̄ⲙⲟ ⲥ · ϫⲉ ⲛ̄ ⲧ︤ⲛ︥ ⲛⲁ ϥⲓ` ⲡ ⲣⲟⲟⲩϣ` ⲁⲛ ⲛ̄ ⲛⲉⲛ ⲥⲛⲏⲩ` ⲉ ⲛ ⲟⲩⲱⲛ︤ϩ︥ ⲙ̄ⲙⲟ ⲛ ⲉⲃⲟⲗ` ⲛ̄ ⲁⲧ︤ ⲙ︥ ⲡϣⲁ` ⲙ̄ ⲡⲉ ϩ︤ⲙ︥ⲟⲧ` ⲙ̄ ⲡ ϫⲟⲉⲓⲥ` ⲛ̄ⲧ ⲁ ϥ ⲁⲁ ⲛ` ⲛ̄ ⲙ̄ⲡϣⲁ ⲛ̄ ⲑⲛⲟⲛ` ⲉϩⲟⲩⲛ` ⲉⲣⲟ ϥ ϩ︤ⲛ︥ ϩⲉⲛ ϩⲃⲏⲩⲉ` ⲛ̄ ⲧ︤ⲛ︥ ⲙ̄ ⲡϣⲁ` ⲙ̄ⲙⲟ ⲟⲩ ⲁⲛ · ⲉⲧⲃⲉ ⲡ ⲁⲓ̈ ⲙ̄ⲡ︤ⲣ︥ⲧⲣⲉ ⲗⲁ ⲁⲩ` ϩⲣⲁⲓ̈ ⲛ̄ϩⲏⲧ︤ ⲛ︥ ⲏ̂ ϩⲁⲧ︤ⲛ︥ ⲧⲏⲩⲧ︤ⲛ︥ ⲛ̄ⲧⲱⲧ︤ⲛ︥` ⲡⲱϩ︤ⲧ︥ ⲉⲃⲟⲗ` ⲙ̄ ⲡⲉ ϩ︤ⲙ︥ⲟⲧ ⲙ̄ ⲡ ϫⲟⲉⲓⲥ · ⲛ̄ ⲥⲉ ⲡⲱⲧ` ⲉⲃⲟⲗ` ⲛ̄ ϩⲉⲛ ⲕⲟⲟⲩⲉ ⲉ ⲁ ⲩ ϭⲁⲗⲱ ⲟⲩ` ⲉ ⲣⲟ ⲟⲩ` ⲉ ⲧⲣⲉ ⲩ ϥⲓ` ⲡⲉⲩ ⲣⲟⲟⲩϣ` ⲉⲃⲟⲗ ϩⲓⲧ︤ⲙ︥ ⲡ ⲛⲟⲩ ⲧⲉ · ⲛ̄ ⲑ ⲉ ϩⲱ ⲟⲩ` ⲟⲛ` ⲛ̄ⲧ ⲁ ϩⲉⲛ ⲕⲟⲟⲩⲉ` ϥⲓ ⲙ̄ ⲡⲉⲩ ⲣⲟⲟⲩϣ` ϫⲓⲛ ⲛ̄ ϣⲟⲣ︤ⲡ︥ · ⲁⲩⲱ ⲟⲛ ⲧⲉⲛⲟⲩ ⲉ ⲩⲛ̄ ϩⲉⲛ ⲕⲟⲟⲩⲉ ϥⲓ ⲣⲟⲟⲩϣ` ϩⲁⲣⲟ ⲟⲩ` ϩ︤ⲛ︥ ϩⲱⲃ` ⲛⲓⲙ` ⲉⲓⲧⲉ ϩ︤ⲛ︥ ⲧⲉ ⲥⲃⲱ̂ ⲛ̄ ⲛⲉ ⲅⲣⲁ ⲫⲏ` , ⲉⲓⲧⲉ` ϩ︤ⲛ︥ ⲧⲉ ϩⲣⲉ` · ⲙ︤ⲛ︥ ⲑ︤ ⲃ︥ⲥⲱ · ⲁⲩⲱ ⲟⲛ` ϩ︤ⲙ︥ ⲡⲉⲩ ϣⲱⲛⲉ` ⲙ︤ⲛ︥ ϩⲱⲃ ⲛⲓⲙ` ⲉⲧ ⲟⲩ ⲟ` ⲛ̄ ϩ︤ⲙ︥ϩⲁⲗ` ⲛⲁⲩ ⲛ̄ϩⲏ ⲧ ⲟⲩ` ⲧⲏⲣ ⲟⲩ` ⲛ̄ ϭⲓ ⲛ ⲉⲧ ϥⲓ ⲙ̄ ⲡⲉⲩ ⲣⲟⲟⲩϣ` · ⲉ ⲧⲃⲉ ⲡⲁⲓ̈ ⲙ̄ⲡⲱⲣ ⲉ ⲧⲣⲉ ⲛ ϫⲟⲟ ⲥ ⲉ ⲛ ϫⲓ ⲟⲩⲁ` ϫⲉ ⲛ ⲉⲧ ⲁⲣⲭⲉⲓ` ⲉϩⲣⲁⲓ̈ ⲉϫⲱ ⲛ` ⲛ̄ⲧⲟⲟⲩ ⲛ ⲉⲧ ⲟ̂ ⲛ̄ ϫⲟⲉⲓⲥ ⲉⲣⲟ ⲛ` · ⲁⲩⲱ ⲁ ⲛⲟⲛ` ⲉ ⲛ ϩⲁⲣⲁ ⲧ ⲟⲩ` ⲛ̄ ⲑ ⲉ` ⲛ̄ ⲛⲉⲓ̈ ϩ︤ⲙ︥ϩⲁⲗ · ⲛ̄ ⲛ ⲉⲧ ⲁⲣⲭⲉⲓ` ⲁⲛ ⲉϩⲣⲁⲓ̈ ⲉϫⲱ ⲛ` ⲛⲉ ⲛ ⲉⲧ ϩⲓϫⲱ ⲛ` · ⲁⲗⲗⲁ ⲁⲛⲟⲛ` ⲛ̄ⲧⲟϥ ⲛ ⲉⲧ ϩⲓϫⲱ ⲟⲩ · ⲁⲩⲱ ⲛ̄ⲧⲟⲟⲩ` ⲛ ⲉⲧ` ϩⲁⲣⲁⲧ︤ ⲛ︥` · ⲏ̂ ⲉ ⲩ ⲟ̂ ⲛ̄ ϩ︤ⲙ︥ϩⲁⲗ` ⲛⲁ ⲛ` ϫⲉ ⲥⲉ ϥⲓ` ⲙ̄ ⲡⲉ ⲛ ⲣⲟⲟⲩϣ` ϩ︤ⲛ︥ ϩⲱⲃ ⲛⲓⲙ` ⲉⲃⲟⲗ ϩⲓⲧ︤ⲙ︥ ⲡ ⲛⲟⲩⲧⲉ · ⲛ̄ ⲁϣ ⲛ̄ ϩⲉ` ⲁ ⲛⲉ ⲡⲣⲟⲫⲏⲧⲏⲥ · ⲙ︤ⲛ︥ ⲛ̄ ⲁⲡⲟⲥⲧⲟ ⲗⲟⲥ · ⲙ︤ⲛ︥ ⲛ ⲉⲧ ⲟⲩ ⲁⲁⲃ ⲧⲏⲣ ⲟⲩ` ϫⲓⲛ ⲛ̄ ϣⲟⲣ︤ⲡ︥ ϣⲁϩⲣⲁⲓ̈ ⲉ ⲧⲉⲛⲟⲩ ⲣ̄ ϩⲛⲁ ⲩ ⲉ ⲧⲣⲉ ⲩ ϣⲱⲡⲉ ⲛ̄ ϩ︤ⲙ︥ϩⲁⲗ` ⲛ̄ ϩⲉⲛ ⲕⲟⲟⲩⲉ` ϫⲉ ⲉⲩ ⲉ ϫⲓ` ϩⲱ ⲟⲩ ⲙ̄ ⲡ ⲱⲛ︤ϩ︥ · ⲉⲓⲙⲏ ⲧⲓ ϫⲉ ⲁ ⲩ ⲛⲁⲩ ⲉ ⲡ ϫⲟⲉⲓⲥ ⲙ̄ ⲡⲉ ⲟⲟⲩ ⲓ︤ⲥ︥ , ⲉ ⲁ ϥ ϫⲓ` ⲛ̄ ⲟⲩ ⲙⲟⲣⲫⲏ ⲛ̄ ϩ︤ⲙ︥ϩⲁⲗ` ⲉⲧⲃⲏ ⲏ ⲧ︤ⲛ︥ · ⲁⲩⲱ ⲟ ⲛ ⲡ ⲛⲟⲩⲧⲉ ϫⲓⲛ ⲛ̄ ϣⲟⲣ︤ⲡ︥` ⲉ ⲁ ϥ ϣⲱⲡⲉ` ⲛ̄ ⲣⲉϥ ⲣ̄ ϩⲱⲃ` ϩⲱⲥ ϩ︤ⲙ︥ ϩⲁⲗ` ⲉ ⲡ ϫⲟⲉⲓⲥ ⲡⲉ , ⲁⲩⲱ ⲡ︤ ⲣ︥ ⲣⲟ` ⲡⲉ · ⲛ̄ ⲑ ⲉ ⲛ̄ⲧ ⲁ ϥ ⲧⲁⲙⲓⲟ` ⲛ̄ ⲛⲉϥ ⲁⲅⲅⲉⲗⲟⲥ ⲙ̄ ⲡ︤ⲛ︦ⲁ︥ ⲕⲁⲧⲁ ⲑ ⲉ ⲉⲧ ⲥⲏϩ` · ⲁⲩⲱ ⲛ̄ ⲑ ⲉ ⲛ̄ⲧ ⲁ ϥ ⲧⲁⲙⲓⲟ` ⲙ̄ ⲡ ⲧⲏ ⲣ︤ ϥ︥ ⲉⲃⲟⲗ ϩ︤ⲙ︥ ⲡ ⲉ ⲧⲉ ⲛ︤ ϥ︥ ϣⲟⲟⲡ ⲁⲛ · ⲁ ϥ ⲧⲣⲉ ⲩ ϣⲱⲡⲉ ⲧⲏⲣ ⲟⲩ ⲙ̄ ⲡⲏⲩⲉ` , ⲙ︤ⲛ︥ ⲡ ⲕⲁϩ ⲙ︤ⲛ︥ ⲛ ⲉ ⲧ︤ ⲛ︥ϩⲏⲧ ⲟⲩ ⲧⲏ ⲣ ⲟⲩ` ⲕⲁⲧⲁ ⲛⲉ ⲅⲣⲁⲫⲏ̂ · ϫⲉ ⲛ̄ ⲧⲟⲕ ⲁ ⲕ ⲥ︤ⲙ︥ ⲥ︤ⲛ︥ ⲧⲉ` ⲙ̄ ⲕⲁϩ · ⲛⲉ ϩⲃⲏⲩⲉ ⲛ̄ ⲛⲉ ⲕ ϭⲓϫ ⲛⲉ ⲙ̄ ⲡⲏⲩⲉ · ⲁⲩⲱ ⲟⲛ` ⲛ̄ ⲑ ⲉ ⲛ̄ⲧ ⲁ ϥ ϫⲟⲟ ⲥ` ⲉ ⲧⲣⲉ ⲛ̄ ⲕⲁ` ⲛⲓⲙ` ϣⲱ ⲡⲉ` · ⲁⲩⲱ ⲁ ⲩ ϣⲱ ⲡⲉ ⲧⲏⲣ ⲟⲩ` ϩ︤ⲙ︥ ⲡⲉ ϥ ⲟⲩⲉϩ ⲥⲁ ϩ︤ⲛ︥ⲉ · ⲛⲉ ϩⲟⲟⲩ ⲙ︤ⲛ︥ ⲛⲉ ⲥⲟⲟⲩ · ⲙ︤ⲛ︥ ⲛ̄ ⲕⲉ ⲧ︤ⲃ︥ⲛⲟ ⲟⲩⲉ` ⲧⲏⲣ ⲟⲩ ⲛ̄ ⲧ ⲥⲱϣⲉ` · ⲙ︤ⲛ︥ ⲛ̄ ϩⲁⲗⲁⲧⲉ` ⲧⲏⲣ ⲟⲩ ⲛ̄ ⲧ ⲡⲉ` · ⲙ︤ⲛ︥ ⲛ ⲉⲧ ϩ︤ⲛ︥ ⲙ̄ⲙⲟⲩ ⲛ ⲉⲓⲟⲟⲩⲉ` · ⲙ︤ⲛ︥ ⲛ̄ ϣⲏ⳯ ⲉⲧ ϯ ⲕⲁⲣⲡⲟⲥ · ⲙ︤ⲛ︥ ⲛ ⲉⲧ ⲣⲱⲧ` ⲧⲏⲣ ⲟⲩ ⲉϩⲣⲁⲓ̈ ϩ︤ⲙ︥ ⲡ ⲕⲁϩ` ⲕⲁⲧⲁ ⲛⲉ ⲅⲣⲁⲫⲏ̇ · ⲁ ⲩⲱ ⲟⲛ` ⲛ̄ ⲑ ⲉ ⲛ̄ⲧ ⲁ ϥ ϫⲓ` ⲛ̄ ⲟⲩ ⲕⲁϩ` ⲉⲃⲟⲗ ϩ︤ⲙ︥ ⲡ ⲕⲁϩ` ⲛ̄ϭⲓ ⲡ ⲛⲟⲩⲧⲉ ⲉ ⲁ ϥ ⲥⲩⲙⲃⲟⲩ ⲗⲉⲩⲉ` ⲙ︤ⲛ︥ ⲡ ϣ︤ⲣ︦ⲡ︥ ⲙ̄ ⲙⲓⲥⲉ` ⲛ̄ ⲥⲱⲛ︤ⲧ︥ ⲛⲓⲙ` ⲓ︤ⲥ︥ · ⲡⲁⲓ̈ ⲉⲧ ϣⲟⲟⲡ` ϩⲁ ⲧⲉ ⲩ ϩⲏ ⲧⲏⲣ ⲟⲩ · ϫⲉ ⲙⲁⲣⲉ ⲛ ⲧⲁⲙⲓⲟ` ⲛ̄ ⲟⲩ ⲣⲱⲙⲉ ⲕⲁ ⲧⲁ ⲧⲉⲛ ϩⲓⲕⲱⲛ` ⲁⲩⲱ ⲕⲁⲧⲁ ⲡⲉⲛ ⲉⲓⲛⲉ` , ⲁⲩⲱ ⲛ̄ ⲧⲉⲣ ⲟⲩ ⲧⲁⲙⲓⲟ` ⲙ̄ ⲡ ⲣⲱⲙⲉ` ⲕⲁ ⲧⲁ ⲧⲉ ⲩ ϩⲓⲕⲱⲛ` ⲁⲩⲱ ⲕⲁⲧⲁ ⲡⲉⲩ ⲉⲓⲛⲉ` ⲕⲁⲧⲁ ⲛⲉ ⲅⲣⲁⲫⲏ` · ⲁ ⲡ ⲛⲟⲩ ⲧⲉ` ⲛⲓϥⲉ` ⲉϩⲟⲩⲛ ⲉϩⲣⲁ ϥ` ⲛ̄ ⲟⲩ ⲡ ⲛⲟ ⲏ̂` ⲛ̄ ⲱⲛ︤ϩ︥ · ⲁ ⲡ ⲣⲱ ⲙⲉ` ϣⲱⲡⲉ` ⲉ ⲩ ⲯⲩⲭⲏ` ⲉ ⲥ ⲟⲛ︤ϩ︥ · ⲟⲩ ϩⲟⲟⲩⲧ` ⲙ︤ⲛ︥ ⲟⲩ ⲥϩⲓⲙⲉ` ⲁ ϥ ⲧⲁ ⲙⲓⲟ ⲟⲩ` ⲛ̄ϭⲓ ⲡ ⲛ ⲟ ⲩ ⲧⲉ` ⲕⲁⲧⲁ ⲑ ⲉ ⲉⲧ ⲥⲏϩ · ⲁⲩⲱ ⲛ̄ ⲑ ⲉ ⲛ̄ⲧ ⲁ ϥ ⲧⲱ ϭⲉ` ⲛ̄ϭⲓ ⲡ ⲛⲟⲩ ⲧⲉ` ⲛ̄ ⲟⲩ ⲡⲁⲣⲁ ⲇⲓⲥⲟⲥ` ϩ︤ⲛ︥ ⲉⲇⲉⲙ` ⲁ ϥ ⲕⲱ̂ ⲙ̄ⲙⲁⲩ ⲙ̄ ⲡ ⲣⲱⲙⲉ ⲡⲁⲓ̈ ⲛ̄
ⲁⲩⲱ ϩⲁⲧ︤ⲛ︥ ⲧⲏⲩ ⲧ︤ⲛ︥ · ϫⲉⲕⲁⲥ ⲛⲁ ⲙⲉ` ⲉ ⲛ ⲛⲁ ϣⲱⲡⲉ ⲛ̄ ϣⲏⲣⲉ` ⲛ̄ ⲁⲃⲣⲁ ϩⲁⲙ` · ⲁⲩⲱ ⲛ̄ ϣⲏⲣⲉ` ⲛ̄ ⲛⲉⲛ ⲉⲓ ⲟⲧⲉ` ⲧⲏⲣ ⲟⲩ` ⲛ̄ ⲁⲣⲭⲁⲓⲟⲥ · ⲛⲁⲓ̈ ⲛ̄ ⲧ ⲁ ⲡ ϫⲟⲉⲓⲥ` ⲥⲙⲟⲩ ⲉⲣⲟ ⲟⲩ · ϫⲉ ⲁ ⲩ ⲙⲉⲣⲉ` ⲛⲉⲩ ϣⲏⲣⲉ ⲙ︤ⲛ︥ ⲛⲉⲩ ϣⲉⲉⲣⲉ ⲛ̄ⲧⲉ ⲧ ⲥⲁⲣ︤ⲝ︥` ⲙ̄ⲙⲁ ⲧⲉ ⲁⲛ · ⲙ︤ⲛ︥ ⲛ ⲉⲧ ⲏⲡ` ⲧⲏⲣ ⲟⲩ` ⲉⲣⲟ ⲟⲩ · ⲁⲗⲗⲁ` ⲁ ⲩ ⲙⲉ ⲣⲉ` ⲟⲩⲟⲛ` ⲛⲓⲙ` ⲉⲧ ⲡⲓⲥⲧⲉⲩⲉ` ⲉ ⲡ ⲛⲟⲩⲧⲉ · ⲁⲩⲱ ⲉⲧ ϩⲁⲣⲉϩ` ⲉ ⲛ ⲉⲛ ⲧⲟⲗⲏ` ⲙ̄ ⲡ ⲛⲟⲩ ⲧⲉ` · ⲁⲩⲱ ⲛ̄ ⲧⲉⲓ̈ ϩⲉ` ⲁ ⲡⲉⲩ ⲥⲡⲉⲣ ⲙⲁ` ⲕⲗⲏⲣⲟⲛⲟ ⲙⲉⲓ` ⲛ̄ ⲟⲩⲟⲛ` ⲛⲓⲙ ⲉⲧ ⲛⲁ ϣⲱⲡⲉ ⲙ̄ ⲡⲓⲥⲧⲟⲥ · ⲁⲩⲱ ⲛ̄ ⲇⲓⲕⲁⲓⲟⲥ` ϫⲓⲛ ⲛ̄ ϣⲟⲣ︤ⲡ︥ ϣⲁ ϩⲣⲁⲓ̈ ⲉ ⲡ ⲟⲟⲩ ⲛ̄ ϩⲟⲟⲩ̣` ⲁⲩⲱ ϣⲁ ⲉ ⲛⲉϩ · ⲉϣϫⲉ ⲁ ϩⲉⲛ ϣⲏⲣⲉ` ⲇⲉ ⲛ̄ ⲁⲧⲥⲱⲧⲙ̄` ⲁⲩⲱ ⲛ̄ ⲣⲉϥ ⲣ̄ ⲛⲟⲃⲉ` ϣⲱⲡⲉ` ⲛ̄ ⲛⲉⲛ ⲉⲓⲟⲧⲉ` ⲛ̄ ⲁⲣⲭⲁⲓ ⲟⲥ · ⲙ̄ ⲡ ⲟⲩ ⲁⲑⲉ ⲧⲓ` ⲛ̄ ⲛⲉⲩ ϣⲏⲣⲉ ⲛ̄ ⲇⲓⲕⲁⲓⲟⲥ` ⲉ ⲧⲣⲉ ⲩ ⲡⲱⲧ` ⲉⲃⲟⲗ` ⲙ̄ⲙⲟ ⲟⲩ · ⲉⲧⲃⲉ ⲡ ⲁ ϣⲁⲓ̈ ⲛ̄ ⲙ̄ ⲙ︤ⲛ︦ⲧ︥ⲁⲧ ⲥⲃⲱ̂` ⲛ̄ ⲛ̄ ϣⲏⲣⲉ` ⲉⲑ ⲟⲟⲩ · ⲁⲗⲗⲁ ⲛ̄ⲧ ⲁ ⲩ ϣⲱⲱⲧ` ⲉⲃⲟⲗ ⲙ̄ⲙⲟ ⲟⲩ ⲛ̄ ⲛ̄ ϣⲏⲣⲉ` ⲛ̄ ⲣⲉϥ ⲣ̄ ⲛⲟⲃⲉ · ⲁ ⲩ ϭⲱ ⲙ︤ⲛ︥ ⲛⲉⲩ ϣⲏⲣⲉ ⲛ̄ ⲇⲓ ⲕⲁⲓⲟⲥ` ⲛ̄ ⲛⲉ ϩⲟ ⲟⲩ ⲧⲏⲣ ⲟⲩ ⲙ̄ ⲡⲉⲩ ⲱⲛ︤ϩ︥ · ⲉ ⲧⲃⲉ ⲡⲁⲓ̈ ⲕⲁⲧⲁ ⲑ ⲉ ⲛ̄ⲧ ⲁ ϩⲁϩ ⲛ̄ ϣⲏ ⲣⲉ` ⲛ̄ ⲣⲉϥ ⲣ̄ ⲛⲟⲃⲉ` ⲗⲩⲡⲉⲓ` ⲛ̄ ⲛⲉⲛ ⲉⲓⲟⲧⲉ` ⲛ̄ ⲁⲣⲭⲁⲓ ⲟⲥ · ⲧⲁⲓ̈ ⲟⲛ ⲧⲉ ⲑ ⲉ` ⲛ̄ⲧ ⲁ ϩⲁϩ` ⲛ̄ ϣⲏⲣⲉ` ⲛ̄ ⲇⲓⲕⲁⲓ ⲟⲥ` ⲉⲩⲫⲣⲁⲛⲉ` ⲙ̄ ⲙⲟ ⲟⲩ · ⲁⲩⲱ ⲕⲁ ⲧⲁ ⲑ ⲉ ⲉⲧⲉ ϣⲁⲣⲉ ⲡ ⲛⲟⲩⲧⲉ ϭⲱⲛ︤ⲧ︥ ⲛ̄ ϩⲁϩ ⲛ̄ ⲥⲟⲡ ϩⲱⲥ ⲧⲉ` ⲉ ⲧⲣⲉ ϥ ϥⲱ ⲧⲉ` ⲉⲃⲟⲗ` ⲛ̄ ϩⲁϩ ⲛ̄ ⲗⲁⲟⲥ` ⲛ̄ ⲁⲣⲭⲁⲓⲟⲥ` ⲉⲧⲃⲉ ϩⲁϩ ⲛ̄ ϣⲏⲣⲉ` ⲛ̄ ⲣⲉϥ ⲣ̄ ⲛⲟⲃⲉ` ϩⲣⲁⲓ̈ ⲛ̄ϩⲏⲧ ⲟⲩ · ⲧ ⲁⲓ̈ ⲟⲛ ⲧⲉ ⲑ ⲉ` ⲉⲧⲉ ⲣⲉ ⲡ ⲛⲟⲩⲧⲉ ⲕⲧⲟ` ⲉⲃⲟⲗ` ⲛ̄ ⲧⲉϥ ⲟⲣ ⲅⲏ` ⲛ̄ ϩⲁϩ ⲛ̄ ⲥⲟⲡ` ⲉⲃⲟⲗ ϩⲓϫ︤ⲛ︥ ϩⲁϩ` ⲛ̄ ⲗ ⲁⲟⲥ` ⲛ̄ ⲁⲣⲭⲁⲓⲟⲥ` · ⲉⲧⲃⲉ ⲛ̄ ϣⲏⲣⲉ ⲛ̄ ⲇⲓⲕⲁⲓⲟⲥ ⲛ̄ⲧ ⲁ ⲩ ϣⲱⲡⲉ ϩⲣⲁⲓ̈ ⲛ̄ϩⲏ ⲧ ⲟⲩ · ⲁⲩⲱ ⲕⲁ ⲧⲁ ⲑ ⲉ ⲛ̄ⲧ ⲁ ϩⲉⲛ ⲙⲏ ⲏϣⲉ` ⲉ ⲛⲁϣⲱ ⲟⲩ ⲙⲟⲩ ϩⲣⲁⲓ̈ ϩ︤ⲛ︥ ⲧⲉⲩ ⲙ︤ⲛ︦ⲧ︥ϣⲁϥⲧⲉ · ϩⲣⲁⲓ̈ ϩ︤ⲛ︥ ⲁⲛⲟⲙⲓⲁ` ⲛⲓⲙ` ⲉⲧⲃⲉ ϩⲁϩ` ⲙ̄ ⲡⲣⲟⲫⲏⲧⲏⲥ` ⲛ̄ ⲛⲟⲩϫ` · ⲉ ⲁ ⲩ ϣⲱ ⲡⲉ ϩⲣⲁⲓ̈ ϩ︤ⲛ︥ ϩⲁϩ̣` ⲛ̄ ⲗⲁⲟⲥ` ⲛ̄ ⲁⲣⲭⲁⲓⲟⲥ · ⲉ ⲩ ⲧⲙⲁⲓ̈ⲟ` ⲙ̄ⲙⲟ ⲟⲩ ⲉ ⲩ ⲡⲗⲁⲛⲁ` ⲙ̄ⲙⲟ ⲟⲩ ⲉ ⲩ ⲥⲱⲕ ⲉϩⲣⲁⲓ̈ ⲉϫⲱ ⲟⲩ ⲛ︤ⲙ︥ⲙⲁ ⲩ ⲛ̄ ⲧ ⲟⲣ ⲅ ⲏ ⲙ̄ ⲡ ⲛⲟⲩⲧⲉ ⲧ ⲁⲓ̈ ⲟⲛ ⲧⲉ ⲑ ⲉ ⲛ̄ⲧ ⲁ ⲩ ⲱⲛ︤ϩ︥` ⲛ̄ϭⲓ ϩⲉⲛ ⲙⲏ ⲏϣⲉ` ⲉ ⲛⲁϣⲱ ⲟⲩ ϩⲣⲁⲓ̈ ϩ︤ⲛ︥ ⲇⲓⲕⲁⲓⲟⲥⲩⲛⲏ ⲛⲓⲙ` ⲉⲧⲃⲉ ϩⲁϩ ⲙ̄ ⲡⲣⲟⲫⲏⲧⲏⲥ` ⲛ̄ ⲧⲉ ⲡ ϫⲟⲉⲓⲥ ⲡ ⲛⲟⲩ ⲧⲉ` ⲉ ⲁ ⲩ ϣⲱⲡⲉ ϩⲣⲁⲓ̈ ϩ︤ⲛ︥ ϩⲁϩ ⲛ̄ ⲗⲁ ⲟⲥ ⲛ̄ ⲁⲣⲭⲁⲓⲟⲥ` ⲉ ⲩ ϫⲱ̂ ⲛ̄ ⲧ ⲙⲉ` · ⲁⲩⲱ ⲉ ⲩ ϫⲡⲓⲟ` ⲛ̄ ⲛ ⲉⲧ ⲣ̄ ⲛⲟⲃⲉ` ⲉ ⲩ ⲙⲁⲕⲁ ⲣⲓⲍⲉ ⲛ̄ ⲛ ⲉⲧ ⲉⲓⲣⲉ ⲙ̄ ⲡ ⲁⲅⲁⲑⲟⲛ` · ⲁ ⲩⲱ ⲕⲁⲧⲁ ⲑ ⲉ ⲉⲧⲉ ϩⲉⲛ ⲉⲃⲟⲗ ϩ︤ⲛ︥ ⲛ̄ ⲗⲁⲟⲥ` ⲛ̄ ⲁⲣⲭⲁⲓⲟⲥ` ⲛⲉ ⲛ ⲉⲛⲧ ⲁ ⲩ ⲡⲗⲁ ⲛⲁ` ⲙ̄ⲙⲟ ⲟⲩ` ⲉⲧⲉ ϩⲉⲛ ⲡⲣⲟⲫⲏⲧⲏⲥ ⲛ̄ ⲛⲟⲩϫ` ⲛⲉ` ⲙ︤ⲛ︥ ⲛ̄ ⲟⲩⲏⲏⲃ` ⲉⲧ ⲡⲗⲁ ⲛⲁ` · ⲧⲁⲓ ⲟⲛ ⲧⲉ ⲑ ⲉ` ⲉ ϩⲉⲛ ⲉⲃⲟⲗ ⲛⲉ ϩ︤ⲛ︥ ⲛ̄ ⲗⲁⲟⲥ ⲛ̄ ⲁⲣⲭⲁⲓ ⲟⲥ` ⲛⲉ ⲛⲉ ⲡⲣⲟⲫⲏ ⲧⲏⲥ` ⲙ̄ ⲡ ϫⲟⲉⲓⲥ ⲡ ⲛⲟⲩⲧⲉ` ⲉⲧⲉ ⲛⲁⲓ̈ ⲛⲉ · ⲙⲱⲩ̈ ⲥⲏⲥ · ⲙ︤ⲛ︥ ⲓ︤ⲏ︦ⲥ︥ ⲡⲉ ⲡⲣⲟⲫⲏⲧⲏⲥ · ⲙ︤ⲛ︥ ⲏ̂ⲥⲁⲓ̈ⲁⲥ · ⲙ︤ⲛ︥ ⲓ̈ ⲉⲣⲉⲙⲓⲁⲥ` · ⲙ︤ⲛ︥ ⲓ̈ⲉ ⲍⲉⲕⲓⲏⲗ` · ⲙ︤ⲛ︥ ⲛⲉ ⲡⲣⲟⲫⲏⲧⲏⲥ ⲧⲏ ⲣ ⲟⲩ` ⲛⲁⲓ̈ ⲛ̄ⲧ ⲁ ⲩ ϫⲡⲓ ⲟ` ⲛ̄ ⲟⲩⲟⲛ ⲛⲓⲙ` ⲛ̄ ⲧ ⲁ ⲩ ⲣ̄ ⲛⲟⲃⲉ ⲏ̂ ⲉⲧ ⲛⲁ ⲣ̄ ⲛⲟⲃⲉ ⲙ̄ ⲡⲉ ⲙ ⲧⲟ ⲉⲃⲟⲗ ⲙ̄ ⲡ ϫⲟ ⲉⲓⲥ` · ⲁⲩⲱ ⲉ ⲁ ⲩ ⲡⲁ ⲣⲁⲕⲁⲗⲉⲓ` ⲛ̄ ⲟⲩⲟⲛ ⲛⲓⲙ` ⲛ̄ⲧ ⲁ ⲩ ⲉⲓⲣⲉ` ⲏ̂ ⲉⲧ ⲛⲁ ⲉⲓⲣⲉ ⲛ̄ ⲇⲓ ⲕⲁⲓⲟⲥⲩⲛⲏ̂` ⲛⲓⲙ ⲛ ⲉ ⲡⲣⲟⲫⲏⲧⲏⲥ ⲇⲉ ⲧⲏⲣ ⲟⲩ ⲙ̄ ⲡ ϫⲟⲓ̈ⲥ ⲡ ⲛⲟⲩⲧⲉ` · ⲁⲩⲱ ⲛ̄ ⲁⲡⲟⲥⲧⲟⲗⲟⲥ ⲛ̄ⲧⲉ ⲡⲉ ⲛ ϫⲟⲓ̈ⲥ ⲓ︤ⲥ︥ · ϩⲉⲛ ⲉⲃⲟⲗ ⲧⲏ ⲣ ⲟⲩ ⲛⲉ` ϩ︤ⲙ︥ ⲡⲉ ⲥⲡⲉⲣⲙⲁ` ⲙ̄ ⲡⲉ ⲛ ⲉⲓⲱⲧ` ⲁⲃⲣⲁϩⲁⲙ` · ⲁⲩⲱ ⲙ̄ⲡ ⲟⲩ ϯ ⲥⲟ` ⲉ ⲛ ⲉⲃⲟⲗ` ϩ︤ⲛ︥ ⲁⲃⲣⲁ ϩⲁⲙ` ⲛ̄ⲧⲉⲣ ⲟⲩ ⲣ̄ ⲛⲟⲃⲉ` ⲙ̄ ⲡⲉ ⲙ ⲧⲟ ⲉⲃⲟⲗ ⲙ̄ ⲡ ⲛⲟⲩ ⲧⲉ` ⲛ̄ⲧ ⲁ ϥ ⲧⲁⲙⲓ ⲟ ⲟⲩ · ⲁⲗⲗⲁ ⲉ ⲁ ⲩ ⲉⲓⲛⲉ` ⲉϩⲣⲁⲓ̈ ⲉϫ︤ⲛ︥ ⲛⲉ ⲩ ⲥⲛⲏⲩ` ⲛ ⲉ ⲃⲟⲗ ⲙ̄ⲙⲟ ⲟⲩ ⲛ̄ ϩⲉⲛ ⲛⲟϭ ⲛ̄ ⲥⲁϩⲟⲩ · ⲕⲁⲧⲁ ⲛ ⲉⲧ ⲥⲏϩ` ⲧⲏⲣ ⲟⲩ ϩ︤ⲙ︥ ⲡ ⲛⲟ ⲙⲟⲥ` ⲙ̄ ⲙⲱⲩ̈ⲥⲏⲥ · ⲁ ⲩⲱ ⲟⲛ ⲉ ⲁ ⲩ ⲥⲙⲟⲩ̣` ⲉ ⲟⲩⲟ̂ⲛ ⲛⲓⲙ` ⲛ̄ⲧ ⲁ ⲩ ϯ ⲉⲟⲟⲩ ⲙ̄ ⲡ ϫⲟⲓ̈ⲥ ⲡ ⲛⲟⲩⲧⲉ ϩ︤ⲛ︥ ⲛⲉⲩ ϩⲃⲏⲩⲉ` ⲛ̄ ⲇⲓⲕⲁⲓ ⲟⲥⲩⲛⲏ̂` · ⲛ̄ ϩⲟⲩⲟ` ⲇⲉ ⲉ ⲡⲉ ϩⲟⲩⲟ` ⲉ ⲁ ⲩ ⲥϩⲟⲩ ⲣ̄ ⲡⲣⲟⲫⲏⲧⲏⲥ ⲛⲓⲙ` ⲛ̄ ⲛⲟⲩϫ` · ⲙ︤ⲛ︥ ⲛ̄ ⲟⲩⲏⲏⲃ` ⲧⲏⲣ ⲟⲩ ⲉⲧ ⲡⲗⲁⲛⲁ` · ⲙ︤ⲛ︥ ⲁⲛⲧⲓⲭⲣⲓⲥⲧⲟⲥ ⲛⲓⲙ · ⲙ︤ⲛ︥ ⲛ̄ ⲥⲁϩ` ⲧⲏⲣ ⲟⲩ ⲛ̄ ⲛⲟⲩϫ` ⲙ︤ⲛ︥ ⲟⲩⲟⲛ ⲛⲓⲙ` ⲉⲧ ⲟ` ⲛ̄ ⲁⲧⲛⲁϩ ⲧⲉ ⲉ ⲡⲉⲛ ϫⲟⲓ̈ⲥ ⲓ︤ⲥ︥ ϫⲓⲛ ⲛ̄ ϣⲟⲣ︤ⲡ︥` ϣⲁϩⲣⲁⲓ̈ ⲉ ⲧⲉ ⲛⲟⲩ · ⲉϣ ϫ ⲉ ⲛⲉ ⲡⲣⲟⲫⲏ ⲧⲏⲥ ⲇⲉ ⲧⲏⲣ ⲟⲩ · ⲁⲩⲱ ⲛ̄ ⲁⲡⲟⲥⲧⲟ ⲗⲟⲥ ⲧⲏⲣ ⲟⲩ · ⲁⲩⲱ ⲛⲉⲛ ⲉⲓⲟ ⲧⲉ ⲧⲏⲣ ⲟⲩ` ⲛ̄ ⲁⲣ ⲭⲁⲓⲟⲥ · ⲁⲩⲱ ⲛ̄ ⲇⲓ ⲕⲁⲓⲟⲥ ⲧⲏⲣ ⲟⲩ ϫⲓ⳯ ⲛ̄ ϣⲟⲣ︤ⲡ︥` ϣⲁϩⲣⲁⲓ̈ ⲉ ⲡ ⲟⲟⲩ` ⲛ̄ ϩⲟⲟⲩ · ϩⲉⲛ ⲣⲱⲙⲉ` ⲛⲉ ⲉ ⲩ ⲉⲓⲣⲉ` ⲛ̄ ⲧ ⲙⲉ` · ⲁⲩⲱ ⲉ ⲩ ϫⲱ̂ ⲛ̄ ⲧ ⲙⲉ` ϫⲉ ⲧ ⲙⲉ` ϣⲟ ⲟⲡ` ϩⲣⲁⲓ̈ ⲛ̄ϩⲏⲧ ⲟⲩ · ⲁⲩⲱ ⲧⲁⲓ̈ ⲧⲉ ⲑ ⲉ ⲛ̄ⲧ ⲁ ⲩ ⲥⲟⲟⲩⲧ︤ⲛ︥ ϩ︤ⲛ︥ ⲛⲉ ⲩ ϩⲃⲏⲩⲉ` ⲧⲏⲣ ⲟⲩ` ⲉⲃⲟⲗ ϩⲓ ⲧⲙ̄ ⲡ ⲛⲟⲩⲧⲉ · ⲁ ⲛⲟⲛ` ϩⲱⲱⲛ` ⲛ` ⲱ̂ ⲛⲉ ⲥⲛⲏⲩ` ⲙⲁⲣ︤ⲛ︥ ⲣ̄ ⲧ ⲙⲉ` ⲁⲩⲱ ⲛ̄ⲧ ⲛ̄ ϫⲱ̂ ⲛ̄ ⲧ ⲙⲉ` ϫⲉ ⲕⲁⲥ` ⲉⲛⲉ ⲥⲟⲟⲩ ⲧ︤ⲛ︥ ϩ︤ⲛ︥ ⲛⲉⲛ ϩⲃⲏⲩⲉ` ⲧⲏⲣ ⲟⲩ · ⲁⲩⲱ ϫⲉⲕⲁⲥ` ⲉⲛⲉ ϣⲱⲡⲉ` ⲉ ⲛ ⲏⲡ` ⲉ ⲛⲉ ⲡⲣⲟⲫⲏⲧⲏⲥ` ⲙ︤ⲛ︥ ⲛ̄ ⲁⲡⲟⲥⲧⲟ ⲗⲟⲥ` · ⲙ︤ⲛ︥ ⲛ ⲉⲧ ⲟⲩ ⲁⲁⲃ ⲧⲏⲣ ⲟⲩ · ⲁⲩⲱ ⲛ̄ ⲧ︤ⲛ︥ ⲣ̄ ⲙ̄ ⲡ ϣⲁ` ⲙ̄ ⲡ ⲛⲟⲩⲧⲉ · ϫⲉ ⲟⲩ ⲙⲉ` ⲡⲉ ⲡ ⲛⲟⲩⲧⲉ` · ⲁⲩⲱ ⲟⲩ ⲙⲉ` ⲡⲉ ⲡⲉⲛ ϫⲟⲉⲓⲥ ⲓ︤ⲥ︥` ⲡⲁⲓ̈ ⲛ̄ⲧ ⲁ ϥ ϫⲟⲟ ⲥ ϫⲉ ⲁⲛⲟⲕ ⲡⲉ ⲧ ⲙⲉ` · ⲉ ⲧⲃⲉ ⲡⲁⲓ̈ ⲙ̄ⲡ︤ⲣ︥ⲧⲣⲉ ⳯ ϣⲱⲡⲉ` ⲉ ⲛ ϫⲱ̂ ⲙ̄ ⲡ ϭⲟⲗ` · ⲉⲧⲃⲉ ⲛⲉ⳯ ϩⲃⲏⲩⲉ` ⲉⲑ ⲟⲟⲩ` ⲉ ⲧ︤ⲛ︥ ⲉⲓⲣⲉ` ⲙ̄ⲙⲟ ⲟⲩ ϩ︤ⲙ︥ ⲡ ⲕⲁⲕⲉ` · ϫⲉ ⲉ ⲛⲛⲉ ⲛ ϣⲱⲡⲉ ⲉ ⲛ ⲏⲡ` ⲉ ⲡ ⲥⲁⲧⲁ ⲛⲁⲥ · ⲡⲁⲓ̈ ⲉⲧⲉ ⲙ︤ⲛ︥ ⲙⲉ` ϣⲟⲟⲡ` ϩⲣⲁⲓ̈ ⲛ̄ϩⲏⲧ︤ ϥ︥ ϫⲉ ⲟⲩ ⲣⲉϥ ϫⲓ ϭⲟⲗ ⲡⲉ · ⲁⲩⲱ ⲙ̄ⲡ︤ ϥ︥ ⲁϩⲉ ⲣⲁⲧ︤ ϥ︥ ϩ︤ⲛ︥ ⲙⲉ` ⲉⲛⲉϩ⳿ Ⲉⲧⲃⲉ ⲡⲁⲓ̈ ⲣⲱ̂ ϥ ⲥ ϩ ⲟⲩ ⲟⲣ︤ⲧ︥` ⲉ ϥ ϫⲟ` ⲙ̄ ⲡ ϭⲟⲗ` ⲙ︤ⲛ︥ ⲛⲟⲃⲉ` ⲛⲓⲙ` ϩⲣⲁⲓ̈ ϩ︤ⲛ︥ ⲛ ⲉⲧⲉ ⲛⲟⲩϥ ⲛⲉ` ⲕⲁⲧⲁ ⲑ ⲉ` ⲉⲧ ⲥⲏϩ` · ϫⲉ ϩⲟⲧⲁⲛ` ⲉⲣⲉ ⲡ ϭⲟⲗ` ⲛⲁ ϣⲁϫⲉ` ϣⲁ ϥ ϣⲁϫⲉ ⲉⲃⲟⲗ` ϩ︤ⲛ︥ ⲛ ⲉⲧⲉ ⲛⲟⲩϥ ⲛⲉ` ⲛⲟⲓ̈ ⲟⲩⲛ ϫⲉ ⲟⲩⲟⲛ` ⲛⲓⲙ` ⲉⲧ ⲉⲓⲣⲉ` ⲙ̄ ⲡ ⲛⲟⲃⲉ · ⲁⲩⲱ ⲉⲧ ϫⲱ̂ ⲙ̄ ⲡ ϭⲟⲗ` ⲉ ⲩ ⲏⲡ` ⲉ
ⲡ ⲥⲁⲧⲁⲛⲁⲥ · ⲙ̄ ⲡⲱⲣ` ⲟⲛ ⲉ ⲧⲣⲉ ⲛ ϣⲱⲡⲉ ⲙ̄ ⲡⲣⲟⲇⲟ ⲇⲏⲥ · ⲁⲩⲱ ⲛ̄ ⲣⲉϥ ϫⲓⲟⲩⲉ` · ϫⲉ ⲛ̄ⲛⲉ ⲛ ϣⲱⲡⲉ` ⲛ̄ ⲑ ⲉ ⲛ̄ ⲓ̈ ⲟⲩⲇⲁⲥ` ⲡⲁⲓ̈ ⲛ̄ⲧ ⲁ ϥ ϫⲟⲟ ⲥ` ⲉⲧⲃⲏⲏⲧ︤ ϥ︥ ⲉⲃⲟⲗ ϩⲓⲧ︤ⲙ︥ ⲡ︤ⲛ︦ⲁ︥ ⲉⲧ ⲟⲩⲁⲁⲃ` ϫⲉ ⲙⲁ ⲣⲉ ⲡ ⲥⲁϩⲟⲩ ⲃⲱⲕ ⲉϩⲟⲩⲛ` ⲉ ϩⲏⲧ︤ ϥ︥ ⲛ̄ ⲑ ⲉ ⲛ̄ ⲟⲩ ⲙ̄ⲙⲟ ⲟⲩ · ⲁⲩⲱ ⲛ̄ ⲑ ⲉ ⲛ̄ ⲟⲩ ⲛⲉϩ` ϩ︤ⲛ︥ ⲛⲉϥ ⲕⲉⲉⲥ · ⲉ ⲧⲃⲉ ⲡⲁⲓ̈ ⲙ̄ⲡ︤ⲣ︥ⲧⲣⲉ ⳯ ϣⲱⲡⲉ ⲛ̄ ϩⲉⲛ ⲣⲱ ⲙⲉ` ⲛ︤ ⲕⲣⲟϥ ⲙ̄ ⲡⲉ ⲙ ⲧⲟ` ⲉⲃⲟⲗ ⲙ̄ ⲡ ϫⲟⲓ̈ⲥ ϩ︤ⲛ︥ ⲗⲁⲁⲩ ⲛ̄ ϩⲱⲃ` ⲉ ϥ ϩⲟⲟⲩ · ⲉⲓⲧⲉ ϩ︤ⲛ︥ ⲟⲩ ϫⲱϩ︤ⲙ︥` ⲙ︤ⲛ︥ ⲟⲩ ⲥⲱⲱϥ · ⲉⲓⲧⲉ ϩ︤ⲛ︥ ⲟⲩ ϫⲓⲟⲩⲉ` ⲙ︤ⲛ︥ ⲟⲩ ϭⲟⲗ` · ⲏ̂ ϩ︤ⲛ︥ ⲟⲩ ⲙⲟⲥⲧⲉ` ⲙ︤ⲛ︥ ⲟⲩ ⲙ︤ⲛ︦ⲧ︥ⲃⲁⲃⲉ` ⲣⲱⲙⲉ` · ⲏ̂ ϩ︤ⲛ︥ ⲟⲩ ϩⲩⲡⲟⲕⲣⲓ ⲥⲓⲥ` ⲙ︤ⲛ︥ ⲟⲩ ⲉⲟⲟⲩ ⲉ ϥ ϣⲟⲩⲉⲓⲧ` · ⲛ ⲓⲙ ⲛⲉ ⲛ ⲃⲁⲃⲉ̂ ⲣⲱ ⲙⲉ` · ⲉⲓ̈ⲙⲏⲧⲓ` ⲉ ⲛⲁⲓ̈ ⲉⲧ ϩ︤ⲙ︥ϩ︤ⲙ︥ · ⲁⲩⲱ ⲉⲧ ⲕⲓⲙ` ⲛ̄ ⲧⲉⲩ ⲁ ⲡⲉ` · ϩ︤ⲛ︥ ⲟⲩ ⲙⲁⲕ︤ϩ︥ ⲉ ϥ ϫⲟⲥⲉ` ⲙ︤ⲛ︥ ⲟⲩ ⲕⲓⲙ` ⲛ̄ ⲃⲁⲗ` ⲉϩⲣⲁⲓ̈ ⲉϫ︤ⲛ︥ ⲛⲉⲧ` ⲣ̄ ϩ︤ⲙ︥ ⲙⲉ` ⲙ̄ⲙⲟ ⲟⲩ · ⲉⲧ ϥⲓ̈ ⲙ̄ ⲡⲉ ⲩ ⲣⲟⲟⲩϣ · ⲁⲩⲱ ⲉⲧ ϯ ⲥⲃⲱ̂ ⲛⲁ ⲩ` ⲉ ⲧⲣⲉ ⲩ ϣⲱⲡⲉ ϩ︤ⲛ︥ ⲟⲩ ⲧⲥⲁⲛⲟ` ϩ︤ⲛ︥ ⲛ̄ⲧⲟϣ` ⲧⲏⲣ ⲟⲩ ⲛ̄ ⲧⲉ ⲡ ⲛⲟⲩⲧⲉ · ⲁ ϣ ⲛⲉ ⲛ︤ ϩⲩⲡⲟⲕⲣⲓ ⲧⲏⲥ` ⲉⲓ̈ⲙⲏⲧⲓ` ⲉ ϩⲉⲛ ⲣⲱⲙⲉ` ⲉ ⲩ ⲛ̄ ϩⲉⲛ ⲣⲱⲙⲉ ϭⲁⲗⲱ ⲟⲩ` ⲉⲣⲟ ⲟⲩ · ⲉ ⲩ ϩⲱ ⲃ︤ⲥ︥ ⲉⲃⲟⲗ` ⲉϫ︤ⲛ︥ ⲛ ⲉⲧ ⲉⲓⲣⲉ` ⲛ̄ ⲧ ⲡⲁⲣⲃⲁ ⲥⲓⲥ` ϩ︤ⲛ︥ ϩⲱⲃ ⲛⲓⲙ` ⲙ̄ ⲙ︤ⲛ︦ⲧ︥ϣⲁϥⲧⲉ · ⲉ ⲧⲃⲉ ⲡⲁⲓ̈ ⲙ̄ⲡⲱⲣ` ⲉ ⲧⲣⲉ ⲛ ⲡⲗⲁⲛⲁ` ϩ︤ⲛ︥ ⲟⲩ ⲙ︤ⲛ︦ⲧ︥`ⲛⲟⲩϫ` ⲛ̄ ⲧ︤ⲛ︥ ϩⲱⲃ︤ⲥ︥ ⲉⲃⲟⲗ` ⲉϫ︤ⲛ︥ ⲛ̄ ⲛⲟⲃⲉ` ⲛ̄ ⲛⲉ ⲛ ⲉⲣⲏⲩ · ϫⲉ ⲡⲁⲓ̈ ⲡⲉ ⲡ ϣⲟⲣϣ︤ⲣ︥ ⲛ̄ ⲥⲩⲛⲁⲅⲱⲅⲏ` ⲛⲓⲙ` ⲛ̄ⲧ ⲁ ⲩ ⲣ̄ ⲛⲟ ⲃⲉ` ⲙ̄ ⲡⲉ ⲙⲧⲟ ⲉⲃⲟⲗ ⲙ̄ ⲡ ⲛⲟⲩⲧⲉ` ϫⲓⲛ ⲛ̄ ϣⲟⲣ︤ⲡ︥ ϣ̄ⲁϩⲣⲁⲓ̈ ⲉ ⲡ ⲟⲟⲩ ⲛ̄ ϩⲟⲟⲩ · ⲁ ⲗⲗⲁ ϩ︤ⲛ︥ ⲟⲩ ϯ ⲥⲃⲱ̂ ⲙⲁⲣ︤ ⲛ︥ ϯ ⲥⲃⲱ̂ ⲛ̄ ⲛ⳯ ⲉⲣⲏⲩ` ⲉ ⲧ︤ⲙ︥ ⲣ̄ ⲛⲟ ⲃⲉ` ⲙ̄ ⲡⲉ ⲙⲧⲟ̂ ⲉⲃⲟⲗ ⲙ̄ ⲡ ϫⲟⲉⲓⲥ · ⲁ ⲩⲱ ⲟⲛ ⲉⲛϣⲁⲛ ϣⲱ ϥ︤ⲧ︥ ⲛ̄ ⲧ︤ⲛ︥ ⲉⲓⲣⲉ ⲛ̄ ⲟⲩ ⲙ︤ⲛ︦ⲧ︥ϣⲁϥⲧⲉ ϩ︤ⲛ︥ ⲟⲩ ϫⲡⲓⲟ̂ ⲙⲁⲣ︤ ⲛ︥ ϫⲡⲓⲟ̂ ⲛ̄ ⲛⲉⲛ ⲉⲣⲏⲩ ϫⲉ ⲡⲁⲓ̈ ⲡⲉ ⲡ ⲧⲁ ϫⲣⲟ̂ · ⲁⲩⲱ ⲡ ⲥⲟⲟ ϩⲉ` ⲛ̄ ⲥⲩⲛⲁⲅⲱⲅⲏ` ⲛⲓⲙ` ⲛ̄ⲧ ⲁ ⲩ ⲣ̄ ⲁⲛⲁϥ` ⲙ̄ ⲡ ϫⲟⲓ̈ⲥ ϫⲓ ⲛ̄ ⲛ̄ ϣⲟ ⲣ︤ⲡ︥ ϣⲁϩⲣⲁⲓ̈ ⲉ ⲧⲉ ⲛⲟⲩ · ⲛ̄ ⲟⲩ ⲙⲟⲓ̈ ϩ ⲉ ⲁⲛ ⲧⲉ ⲉⲛϣⲁⲛ` ϣⲱⲡⲉ ⲛ̄ ⲑ ⲉ ⲛ̄ ⲛⲉ ⲡⲣⲟⲫⲏⲧⲏⲥ ⲛ̄ ⲛⲟⲩϫ` ⲛ̄ ⲧ︤ⲛ︥ ϩⲱ ⲃ︤ⲥ︥ ⲉⲃⲟⲗ ⲉϫⲛ̄ ⲛ̄ ⲛⲟⲃⲉ` ⲛ̄ ⲛⲉⲛ ⲉⲣⲏⲩ ⲛ̄ⲧⲉ ⲡ ⲛⲟⲩⲧⲉ · ⲡ ⲱϩ︤ⲧ︥ ⲙ̄ ⲡⲉ ϥ ⲥⲁ ϩⲟⲩ` ⲉϩⲣⲁⲓ̈ ⲉϫⲱ ⲛ` ϩ︤ⲛ︥ ⲟⲩ ϭⲱⲛ︤ⲧ︥ ⲙ︤ⲛ︥ ⲟⲩ ⲟⲣⲅⲏ` · ⲁⲗ ⲗ ⲁ ⲧⲉ ϣⲡⲏⲣⲉ ⲛ̄ ⲧⲟϥ ⲧⲉ ⲉⲛϣⲁⲛ ⲟⲩⲁϩ︤ ⲛ︥ ⲛ̄ ⲥⲁ ⲡⲉ ⲥⲙⲟⲧ` ⲛ̄ ⲛⲉⲛ ⲉⲓ ⲟⲧⲉ` ⲛⲉ ⲡⲣⲟⲫⲏ ⲧⲏⲥ` ⲙ︤ⲛ︥ ⲛ̄ ⲁⲡⲟ ⲥⲧⲟⲗⲟⲥ · ⲛ̄ ⲧ︤ⲛ︥ ϣⲱⲡⲉ` ⲉ ⲛ̄ ϯ ⲥⲃⲱ̂ ⲛ̄ ⲛⲉⲛ ⲉⲣⲏⲩ ⲉ ⲧ︤ⲙ︥ ⲣ̄ ⲛⲟⲃⲉ` ⲙ̄ ⲡⲉ ⲙⲧⲟ ⲉⲃⲟⲗ ⲙ̄ ⲡ ⲛⲟⲩⲧⲉ · ⲁⲩⲱ ⲟⲛ ⲕⲁⲛ ⲉⲛ ϣⲁⲛ ⲉⲓⲣⲉ` ⲛ̄ ⲟⲩ ⲙ︤ⲛ︦ⲧ︥ϣⲁϥⲧⲉ` ϩ︤ⲛ︥ ⲟⲩ ⲙ︤ⲛ︦ⲧ︥ⲁⲧⲥⲟ ⲟⲩⲛ · ϩ︤ⲛ︥ ⲟⲩ ϫⲡⲓ ⲟ̂ ⲛ̄ ⲧ︤ⲛ︥ ϫⲡⲓⲟ̂ ⲛ̄ ⲛⲉⲛ ⲉⲣⲏⲩ` ⲉ ⲧⲣ ⳯ ⲙⲉⲧⲁⲛⲟⲓ̈ · ϫⲉ ⲕⲁⲥ` ⲉⲣⲉ ⲡ ϫⲟⲓ̈ⲥ ⲡⲱϩ︤ⲧ︥` ⲙ̄ ⲡⲉϥ ⲥⲙⲟⲩ` ⲉϩⲣⲁⲓ̈ ⲉϫⲱ ⳯ ϩ︤ⲛ︥ ⲟⲩ ⲛⲁ ⲙ︤ⲛ︥ ⲟⲩ ⲙ︤ⲛ︦ⲧ︥ϣⲁ ⲛ ϩⲧⲏ ϥ ⲡ ⲗⲏⲛ ⲉϣϫⲉ ⲡ ⲉⲧ ⲉϣϣⲉ ⲡⲉ` ⲉ ⲧⲣⲉ ⳯ ϫⲉ ϩⲁϩ ⲛ̄ ϣⲁϫⲉ · ⲛⲏ ⲧ︤ⲛ︥ ϩ︤ⲛ︥ ⲧⲉⲓ̈ ⲉ ⲡⲓⲥⲧⲟⲗⲏ · ⲡ ⲉ ⲧ ⲉϣϣⲉ ⲟⲛ̄ ⲡⲉ ⲉ ⲧⲣⲉ ⲛ ϩⲱ̂ ⲉⲣⲟ ⲛ · ⲁⲩⲱ ⲛ̄ ⲧ︤ⲛ︥ ϯ ⲧⲏⲩ ⲧ︤ⲛ︥ ⲉ ⲧⲟⲟⲧ︤ ϥ︥ ⲙ̄ ⲡ ⲛⲟⲩⲧⲉ` ⲙ︤ⲛ︥ ⲛ̄ ϣⲁϫⲉ ⲧⲏⲣ ⲟⲩ ⲛ̄ ⲛⲉ ⲅⲣⲁⲫⲏ̂ · ⲛ̄ ⲑ ⲉ ⲉ ϣⲁ ϥ ϫⲟⲟ ⲥ ⲛ̄ϭⲓ ⲡ ⲁⲡⲟⲥⲧⲟⲗ ⲟ ⲥ · ϫⲉ ϯ ϯ ⲙ̄ⲙⲱ ⲧ︤ⲛ︥ ⲉ ⲧⲟⲟⲧ︤ ϥ︥ ⲙ̄ ⲡ ⲛⲟⲩ ⲧⲉ ⲙ︤ⲛ︥ ⲡ ϣⲁϫⲉ ⲛ̄ ⲧⲉ ϥ ⲭⲁⲣⲓⲥ · ⲡ ⲉ ⲧⲉ ⲩⲛ ϭ̣ⲟⲙ` ⲙ̄ⲙⲟ ϥ ⲉ ⲕⲱⲧ` ⲙ̄ⲙⲱ ⲧ︤ⲛ︥ ⲁⲩⲱ ⲉ ϯ ⲛⲏ̂ ⲧ︤ⲛ︥ ⲛ̄ ⲧⲉ ⲕⲗⲏⲣⲟⲛⲟⲙⲓⲁ` ⲙ︤ⲛ︥ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲧⲉ Ⲛⲟⲩ ϭⲉ` ⲉⲡⲉⲓⲇⲏ` ⲁ ⲧⲉⲧ︤ⲛ︥ ⲧ︤ⲛ︥ⲛⲟ ⲟⲩ ⲛⲁ ⲛ` ϫⲉ ⲁ ⲧ ⲥⲱ ⲛⲉ` ⲛ̄ⲧ ⲁ ⲧⲉⲧ︤ⲛ︥ ⲧⲁϩⲟ ⲥ ⲉ ⲣⲁⲧ︤ ⲥ︥ ⲉ ⲡ ⲙⲁ` ⲛ̄ⲧⲉ ⲛ ⲧⲁ ⲥ ⲙⲟⲩ · ⲁⲑⲉⲧⲓ` ⲙ̄ ⲡ ϩⲱⲃ ⲛ̄ⲧ ⲁ ⲧⲉ ⲧ︤ⲛ︥ ⲧⲟϣ︤ ⲥ︥ ⲉⲣⲟ ϥ` · ⲧ︤ⲛ︥ ⲟⲩⲱϣ` ⲉ ⲧⲣⲉ ⲧ︤ⲛ︥ ⲧⲁⲙⲟ ⲛ` ϫⲉ ⲉ ⲧⲃⲉ ⲟ᷍ⲩ ⲁ ⲥ ⲗⲟ` ⲙ̄ ⲙⲁⲩ` ϩ︤ⲙ︥ ⲡ ⲧⲱϣ` ⲛ̄ⲧ ⲁ ⲧⲉⲧ︤ⲛ︥ ⲧⲟ ϣ︤ ⲥ︥ ⲉⲣⲟ ϥ · ϫⲉⲕⲁⲥ ⲉⲛϣⲁⲛ ⲉⲓⲙⲉ` ϫⲉ ⲛ̄ ⲧⲁ ⲥ ⲁⲑⲉⲧⲓ` ϫⲉ ⲙ︤ⲛ︥ ϣϭⲟⲙ ⲙ̄ⲙⲟ ⲥ ⲉ ϥⲓ` ϩⲁ ⲡⲉ ϩⲱⲃ ⲛ̄ ⲧ ⲁ ⲩ ⲧⲟϣ︤ ⲥ︥ ⲉⲣⲟ ϥ ⲉ ⲥⲉ ⲙ̄ⲧⲟⲛ` ⲙ̄ⲙ ⲟ ⲥ ϩ︤ⲛ︥ ⲟⲩ ⲉⲓⲣⲏⲛⲏ` ϩ︤ⲙ︥ ⲡⲉ ⲥ ⲙⲁ ⲛ̄ ϩⲙⲟⲟ ⲥ ⲉ ⲛⲉ ⲥ ⲛ̄ϩⲏⲧ︤ ϥ︥ ⲛ̄ ϣⲟⲣ︤ⲡ︥ · ⲉ ϣⲱ ⲡⲉ ⲇⲉ ⲛ̄ⲧⲟϥ ⲛ̄ ⲧⲁ ⲥ ⲁⲑⲉⲧⲓ̂ ϩ︤ⲛ︥ ⲟⲩ ϯ ⲧⲱⲛ ⲙ︤ⲛ︥ ⲟⲩ ⲙ︤ⲛ︦ⲧ︥ⲁⲧⲥⲃⲱ · ⲁⲩⲱ ⲛ̄ⲧⲟⲥ ⲛ︤ ⲥ︥ ϫⲓ ϭⲟⲗ` ⲙ̄ ⲡⲉ ⲙⲧⲟ ⲉⲃⲟⲗ ⲙ̄ ⲡ ϫⲟⲉⲓⲥ ϫⲉ ⲛ̄ⲧ ⲁ ⲓ̈ ⲁⲑⲉⲧⲓ ϫⲉ ⲙ︤ⲛ︥ ϭⲟⲙ` ⲙ̄ⲙⲟ ⲓ̈ ⲉ ⲣ̄ ⲡⲁⲓ̈ · ⲁⲩⲱ ⲙ︤ⲛ︥ ⲛ̄ ⲥⲁ ϩⲉⲛ ϩⲟⲟⲩ · ⲏ̂ ⲙ︤ⲛ︥ ⲛ̄ ⲥⲁ ϩⲉⲛ ⲟⲩ ⲟⲉⲓϣ` ⲛ̄ ⲧ︤ⲛ︥ ⲥⲱ ⲧ︤ⲙ︥ ϫⲉ ⲛ̄ⲧ ⲁ ⲥ ⲁⲑⲉ ⲧⲓ` ϩ︤ⲛ︥ ⲟⲩ ⲙ︤ⲛ︦ⲧ︥ⲣⲉϥϭ︤ⲛ︥ ⲁⲣⲓⲕⲉ` ⲡⲉ ⲧ︤ⲛ︥ ⲛⲁ ⲁⲁ ϥ ⲛⲁ ⲥ` ⲧ ⲉⲧ ⲛⲁ ⲉⲓⲙⲉ` ⲉ ⲣⲟ ϥ ⲧⲏⲣ ⲧ︤ⲛ︥ · ⲉⲃⲟⲗ ϫⲉ ⲙ̄ⲡ︤ ⲥ︥ ⲧⲁⲙⲟ ⲛ` ϫⲉ ⲛ̄ⲧ ⲁ ⲩ ϫⲓⲧ︤ ⲥ︥ ⲛ̄ ϭⲟⲛ︤ⲥ︥ ϩ︤ⲛ︥ ⲟ᷍ⲩ · ⲏ̂ ⲛ̄ⲧ ⲁ ⲩ ⲑ︤ⲙ︥ ⲕⲟ ⲥ ϩ︤ⲛ︥ ⲁϣ ⲛ̄ ϩⲱⲃ` · ⲉ ϣⲱⲡⲉ ⲟⲛ ⲉⲛ ϣⲁⲛ ϩⲉ ⲉⲣⲟ ⲥ` ⲉ ϩⲉⲛ ⲕⲟⲟⲩⲉ` ⲛ ⲉⲧ ⲕⲱⲗⲩ` ⲙ̄ⲙⲟ ⲥ ⲉ ⲧ︤ⲙ︥ ⲧⲣⲉ ⲥ ϫⲉ ⲧ ⲙⲉ · ⲛⲉⲓ̈ ⲕⲟⲟⲩⲉ` ⲟⲛ ⲛⲉ ⲧ︤ⲛ︥ ⲛⲁ ⲁⲁ ⲩ ⲛⲁ ⲩ ⲛ̄ ⲥⲉ ⲛⲁ ϩⲱⲡ` ⲁⲛ ⲉⲣⲱ ⲧ︤ⲛ︥ ϫⲉ ⲛ̄ⲧⲟ ⲟⲩ` ⲁⲩⲱ ⲛ̄ⲧⲟⲥ · ⲁ ⲩ ⲥⲙⲓ︤ⲛ︥ⲉ` ⲛ̄ ⲟⲩ ⲇⲓⲁⲑⲏⲕⲏ` ⲙ︤ⲛ︥ ⲡ ϭⲟⲗ ϩ︤ⲙ︥ ⲡ ϣⲟ ϫⲛⲉ ⲙ̄ ⲡ ⲥⲁⲧⲁ ⲛⲁⲥ · ⲙ︤ⲛ︦ⲛ︥ⲥⲁ ⲛ ⲁⲓ̈ ⲇⲉ ⲉⲓⲥ ⲡ︤ ϩ︦ⲗ︥ⲗⲟ` ⲁ ⲓ̈ ⲧ︤ⲛ︥ⲛⲟⲟⲩ ϥ ϣⲁ ⲣⲱ ⲧ︤ⲛ︥ · ϫⲉⲕⲁⲥ ⲉ ⲧⲉⲧⲛ ⲁ ⲣ̄ ⲡ ⲙⲉ ⲉⲩⲉ` ⲙ̄ ⲡ ⲛⲟⲩⲧⲉ ⲛ̄ⲧⲉⲧ︤ⲛ︥ ϣ︤ⲛ︥ ϩⲧⲏ ⲧ︤ⲛ︥ ϩⲁⲣⲱ ⲧ︤ⲛ︥ ϩⲁ ⲧ︤ⲛ︥ ⲧⲏⲩⲧ︤ⲛ︥ · ⲁⲩⲱ ϩⲁⲣⲟ ⲛ ϩⲱ ⲱ ⲛ ϩⲁⲧⲏ̇ ⲛ · ⲛ̄ ⲧⲉⲧ︤ⲛ︥ ⲧⲁⲙⲟ ⲛ` ⲉ ⲛⲉⲓ̈ ⲙ︤ⲛ︦ⲧ︥ ⲣⲉϥ ⲧⲱϩ ⲧⲏⲣ ⲟⲩ` ⲉⲧ ϩⲁⲧ︤ⲛ︥ ⲧⲏ̇ⲩⲧ︤ⲛ︥ · ϫⲉ ⲁ ⲛ ⲱϫ︤ⲛ︥ ϩ︤ⲛ︥ ⲟⲩ ⲙ︤ⲕ︥ⲁϩ ⲛ̄ ϩⲏⲧ` ⲁⲛⲟ⳯ ⲁⲩⲱ ⲛ̄ⲧⲱⲧ︤ⲛ︥ ·
ϩ̣ⲉⲛ ⲣⲱⲙⲉ ⲇⲉ ⲛ̄ⲧⲟϥ ⲉ ⲙ︤ⲛ︦ⲧ︥ⲁ ⲩ ⲙ̄ ⲙⲁ ⲩ ⲛ̄ ϩⲉⲛ ϣⲏⲣⲉ ⲙ︤ⲛ︥ ϩⲉⲛ ϣⲉⲉⲣⲉ ⲕⲁⲧⲁ ⲥⲁⲣⲝ · ⲏ̂ ⲛ̄ⲧⲟϥ` ⲉ ⲩ ⲛ̄ⲧⲁ ⲩ , ⲁⲩⲱ ⲛ̄ ⲥⲉ ⲁⲡⲟ ⲧⲁⲥⲥⲉ ⲙ̄ⲙⲟ ⲟⲩ ⲙ︤ⲛ︥ ϩⲉ⳯ ϩⲩⲡⲁⲣⲭⲟ⳯ ⲧⲁ ⲉ ⲛⲁϣⲱ ⲟⲩ · ⲉ ⲩ ⲟⲩ ⲱϣ` ⲉ ⲙⲟ ⲟϣⲉ ⲕⲁⲧⲁ ⲡⲉ ⲙⲡϣⲁ ⲙ̄ ⲡ ⲧⲱϩ︤ⲙ︥ ⲙ̄ ⲡⲉ ⲛⲧ ⲁ ϥ ⲧⲁϩ︤ⲙ︥ ⲟⲩ ⲉ ⲡⲉⲓ̈ ⲃⲓⲟⲥ ⲡⲁⲓ̈ · ⲛⲁⲓ̈ ⲛⲉ ⲛ̄ ⲥⲓⲟⲩⲣ ⲙ︤ⲛ︥ ⲙ̄ ⲡⲁⲣ ⲑⲉⲛⲟⲥ . ⲉ ⲧⲉ ⲛ̄ⲧⲱⲧ︤ⲛ︥ ⲡⲉ ⲛⲉ ⲥⲛⲏⲩ ⲙ︤ⲛ︥ ⲟⲩⲟⲛ ⲛⲓⲙ ⲉⲧ ⲉⲅ ⲕⲣⲁⲧⲉⲩⲉ ⲙ̄ⲙⲟ ⲟⲩ ϩ︤ⲙ︥ ⲙⲁ⳱ ⲛⲓⲙ ϩ︤ⲙ︥ ⲡ ⲕⲁϩ ⲧⲏⲣ︤ ϥ︥ · ⲉⲓⲧⲉ ⲛ ⲉⲧⲉ ⲛ̄ ⲥⲉ ⲥⲟⲟⲩ⳯ ⲁⲛ ϫⲉ ⲟ᷍ⲩ ⲡⲉ ⲡ ⲅⲁⲙⲟⲥ ⲉⲧ ⲧⲁⲉⲓⲏⲩ ⲙ︤ⲛ︥ ⲡ ⲙⲁ⳱ ⲛ̄ ⲛ̄ⲕⲟ ⲧ︤ⲕ︥ ⲉ ⲧ︤ⲃ︥ⲃⲏⲩ · ⲉⲓⲧⲉ ⲛ ⲉⲛⲧ ⲁ ⲩ ϫⲓ ϩⲓⲙⲉ ⲙ︤ⲛ︥ ⲛ ⲉⲛⲧ ⲁ ⲩ ϫⲓ ϩⲁⲓ̈ · ⲁⲩⲱ ⲛ̄ⲧⲉⲣ ⲟⲩ ⲣ̄ ϩⲛⲁ ⲩ ⲉⲃⲟⲗ ϩⲓⲧ︤ⲙ︥ ⲡ ⲛ ⲟ ⲩ ⲧⲉ ϩ︤ⲙ︥ ⲡ ϣⲟ ϫⲛⲉ ⲙ̄ ⲡ ⲉⲛ ⲧ ⲁ ϥ ϫⲟⲟ ⲥ ϫⲉ ⲡ ⲉⲧⲉ ⲟⲩⲛ ϭⲟⲙ ⲙ̄ⲙⲟ ϥ ⲉ ϥⲓ̂ . ⲙⲁⲣⲉ ϥ ϥⲓ · ⲁ ⲩ ⲁⲡⲟⲧⲁⲥ ⲥⲉ ⲙ̄ ⲡ ⲅⲁ ⲙⲟⲥ ⲉⲧ ⲧⲁ ⲉⲓⲏⲩ , ⲙ︤ⲛ︥ ⲡ ⲙⲁ⳱ ⲛ̄ ⲛ̄ⲕⲟ ⲧⲕ ⲉⲧ ⲧ︤ⲃ︥ ⲃⲏⲩ ⲁⲩⲱ ⲁ ⲩ ⲁⲡⲟⲧⲁⲥⲥⲉ ⲛ̄ ⲛⲉⲩ ϣⲏ ⲣⲉ ⲙ︤ⲛ︥ ⲛⲉⲩ ϣⲉⲉⲣⲉ · ⸖ ⲙ︤ⲛ︥ ⲛⲉⲩ ⲥⲛⲏⲩ ⲙ︤ⲛ︥ ⲛⲉⲩ ⲉⲓ ⲟⲧⲉ . ⲙ︤ⲛ︥ ϩⲛⲁⲩ ⲛⲓⲙ ⲉⲧ ϣⲟⲟⲡ ⲛⲁ ⲩ · ⲉ ⲩ ⲉⲓ̈ ⲣⲉ ⲙ̄ ⲡ ⲙⲉ ⲉⲩⲉ , ⲙ̄ ⲡ ϣⲁ ϫⲉ ⲙ̄ ⲡ ϫⲟ ⲉⲓⲥ . ϫⲉ ⲡ [ⲉ̣ⲧ] ⲛⲏⲩ ϣⲁⲣ[ⲟ̣] ⲉⲓ , ⲉ ϥ ⲙⲟⲥⲧⲉ ⲙ̄ ⲡⲉϥ ⲉⲓⲱⲧ ⲙ︤ⲛ︥ ⲧⲉϥ ⲙⲁ ⲁⲩ · ⲙ︤ⲛ︥ ⲛⲉϥ ϣⲏⲣⲉ · ⲙ︤ⲛ︥ ⲛⲉϥ ⲥⲛⲏⲩ ⲙ︤ⲛ︥ ⲛⲉϥ ⲥⲱ ⲛⲉ , ⲉⲧⲓ ⲇⲉ ⲧⲉϥ ⲕⲉ ⲯⲩ ⲭⲏ . ⲛⲁⲓ̈ ⲛ̄ ⲧⲉⲓ̈ ϩⲉ ⲛ ⲉⲧ ⲛⲁ ϣ ϭ︤ⲙ︥ϭⲟⲙ ⲉ ⲣ̄ ⲙⲁⲑⲏ ⲧⲏⲥ ⲙ̄ ⲡ ϫⲟ ⲉⲓⲥ ⲕⲁⲧⲁ ⲛⲉ ⲅⲣⲁⲫⲏ · ⲁⲩⲱ ⲛⲁⲓ̈ ⲛⲉ ⲛⲉ ⲥⲓⲟⲩⲣ ⲉⲧⲉ ⲙ︤ⲛ︥ⲧ ⲟⲩ ϣⲏⲣⲉ ⲙ̄ⲙⲁⲩ ⲛ̄ⲧⲉ ⲧ ⲥⲁⲣ︤ⲝ︥ · ⲉ ⲁ ⲩ ϣⲱⲡⲉ ⲇⲉ ⲛ̄ ⲉⲓⲱⲧ ⲛ̣̄ ϩⲁϩ ⲛ̄ ϣⲏ [ⲣ̣]ⲉ · ⲛ̄ⲧⲉ ⲡ ⲛ ⲟ ⲩ ⲧⲉ · ⲉⲃⲟⲗ ϫⲉ ⲕⲁⲛ` ⲉϣ ϫⲉ ⲙ︤ⲛ︥ⲧ ⲟⲩ ϣⲏⲣⲉ , ⲙ̄ ⲙⲁⲩ . ⲏ⳱ ⲉϣ ϫⲉ ⲟⲩⲛ̄ⲧⲁ ⲩ . ⲛ̄ⲧⲟϥ ⲙ̄ⲙⲁⲩ . ⲉ ⲁ ⲩ ⲁⲡⲟⲧⲁⲥ ⲥⲉ ⲙ̄ⲙⲟ ⲟⲩ ⲧⲏⲣ ⲟⲩ ⲙ︤ⲛ︥ ϩⲛⲁⲩ ⲛⲓⲙ ⲉⲧ ϣⲟⲟⲡ ⲛⲁ ⲩ . ⲁ ⲩ ϥⲓ ⲙ̄ ⲡⲉⲩ ⲥⳁⲟⲥ ⲁ ⲩ ⲟⲩⲁϩ ⲟⲩ ⲛ̄ⲥⲁ ⲡ ϫⲟⲉⲓⲥ · ϩⲉⲛ ⲧⲉⲓ̈ ⲙⲓ ⲛⲉ ⲇⲉ ⲛⲉ ⲛⲉ⳯ ⲉⲓⲟⲧⲉ , ⲉⲧ ⲟⲩ ⲁⲁⲃ ⲛⲉ ⲡⲣⲟ ⲫⲏⲧⲏⲥ ⲙ︤ⲛ︥ ⲛ̄ ⲁⲡⲟⲥⲧⲟ ⲗⲟⲥ · ⲛⲁⲓ̈ ⲛⲁⲙⲉ ⲛ̄ⲧ ⲁ ⲩ ϣⲱⲡⲉ ⲛ̄ ⲥⲓ ⲟⲩⲣ` ⲉⲧⲃⲉ ⲧ ⲙ︤ⲛ︦ⲧ︥ ⲉⲣⲟ̂ ⲙ̄ ⲡ ⲛⲟⲩⲧⲉ · ⲁⲩⲱ ⲧⲁⲓ̈ ⲧⲉ ⲑ ⲉ ⲉⲛⲧ ⲁ ⲩ ϣⲱⲡⲉ ⲛ̄ ⲉⲓ ⲱⲧ` ⲛ̄ ϩⲁϩ` ⲛ̄ ⲗⲁⲟⲥ · ⲕⲁⲧⲁ ⲡ ϣⲁϫⲉ ⲙ̄ ⲡ ϫⲟⲉⲓⲥ ϫⲉ ⲟⲩⲟⲛ ⲛⲓⲙ ⲉⲛⲧ ⲁ ϥ ⲕⲁ ⲏⲉⲓ ⲛ̄ⲥⲱ ϥ · ⲏ̂ ⲥⲟⲛ . ⲏ̂ ⲥⲱⲛⲉ · ⲏ̂ ⲉⲓⲱⲧ · ⲏ̂ ⲙⲁⲁⲩ · ⲏ̂ ⲥϩⲓ ⲙⲉ · ⲏ̂ ϣⲏ ⲣⲉ · ⲏ̂ ϣⲉⲉ ⲣⲉ · ⲏ̂ ⲥⲱ ϣⲉ , ⲉⲧⲃⲉ ⲡⲁ ⲣⲁⲛ . ϥ ⲛⲁ ϫⲓⲧ ⲟⲩ ⲛ̄ ϩⲁϩ` ⲛ̄ ⲕⲱⲃ` ⲁⲩⲱ ⲛ︤ ϥ︥ ⲕⲗⲏⲣⲟ ⲛⲟⲙⲉⲓ , ⲙ̄ ⲡ ⲱⲛ︤ϩ︥ ϣⲁ ⲉⲛⲉϩ : ⲉ ⲧ ⲃⲉ ⲡⲁⲓ̈ ⲛⲉ ⲥⲛⲏⲩ , ⲙ̄ ⲡⲱⲣ` ⲉ ⲧⲣⲉ ⲡ ⲟⲩⲁ` ⲡ ⲟⲩⲁ` ⲙ̄ⲙⲟ ⲛ ϩⲣⲟϣ` ⲉ ⲡ ⲉⲧ ϩⲓⲧⲟⲩⲱ ϥ ϩ︤ⲙ︥ ⲡⲉⲛ ⲙⲉⲉⲩⲉ ⲙ̄ ⲙ︤ⲛ︦ⲧ︥ ϣ︤ⲙ︥ⲙⲟ̂ ⲉⲧ ϣⲟⲟⲡ ⲛϩⲏⲧ︤ ⲛ︥ . ⲉ ⲛ ⲡⲏϣ ϩ︤ⲙ︥ ⲡⲉⲛ ϩⲏⲧ ⲉϩⲟⲩⲛ ⲉ ⲛⲉ⳯ ⲉⲣⲏⲩ · ϫⲉ ⲥⲉ ⲁⲛⲁⲅⲕⲁ ⲍⲉ ⲙ̄ⲙⲟ ⲛ ϩ︤ⲛ︥ ⲛⲉⲛ ⲙⲟⲕ ⲙⲉⲕ ⲙ̄ ⲙ︤ⲛ︦ⲧ︥ ⲥⲁⲃⲉ ⲛⲁ ⲛ̣ [..] ⲙⲁⲩⲁⲁ ⲛ [..] ⲧ︤ⲙ︥ ⲧⲣⲉ ⲛ ϥⲓ ⲡ ⲣⲟⲟⲩϣ ⲛ̄ ⲛⲉⲛ ⲉⲣⲏⲩ · ⲁⲗⲗⲁ ϩⲱⲥ ϣⲃ︤ⲣ︥ ⲣ̄ ϩⲱⲃ ⲛ̄ⲧⲉ ⲡ ⲛⲟⲩ ⲧⲉ . ⲙⲁⲣⲉ ⲡ ⲟⲩⲁ` ⲡ ⲟⲩⲁ` ⲙ̄ⲙⲟ ⲛ ϥⲓ` ϩⲁ ⲡ ⲉⲧ ϩⲓ ⲧⲟⲩ ⲱ ϥ` ⲉⲓⲧⲉ ⲛⲟϭ . ⲉⲓⲧⲉ ⲕⲟⲩⲓ̈ · ⲁⲩⲱ ⲛ̄ ⲧ︤ⲛ︥ ⲙⲉⲣⲉ ⲟⲩⲱϩ` ⲙ︤ⲛ︥ ⲛⲉⲛ ⲉⲣⲏⲩ ϩ︤ⲛ︥ ⲟⲩ ⲉⲓⲣⲏ ⲛⲏ . ⲁϫ︤ⲛ︥ ⲛⲟ ⲃⲉ ϩⲓ ⲕⲣⲟϥ · ⲛ̄ ⲑ ⲉ ⲙ̄ ⲡ ⲛ ⲟ ⲩ ⲧⲉ ⲙ︤ⲛ︥ ⲛⲉϥ ⲁⲅⲅⲉⲗⲟⲥ ⲉⲧ ⲟⲩⲏϩ` [.]ⲛ ⲙ̄ ⲡⲏⲩⲉ : [.]ⲙ ⲛ̄ ϣⲏⲣⲉ ⲛ̄ ⲣ︤ⲙ︦ⲛ︥ ϩⲏⲧ ⲛ ⲉⲧ ⲛⲁ ⲉⲡⲓ ⲑⲩⲙⲉⲓ ⲁⲛ` ⲉ ⲣ̄ ϩⲱⲃ` ⲉ ⲛ ϩⲱⲃ` ⲉⲧⲉ ⲣⲉ ⲡⲉⲩ ⲉⲓⲱⲧ ⲛ̄ ⲇⲓⲕⲁⲓⲟⲥ ⲣ̄ ϩⲱⲃ` ⲉⲣⲟ ϥ · ⲛ ⲓⲙ ⲛ̄ ⲥⲟⲛ ⲛ̄ ⲥⲁⲃⲉ ⲛ̄ ⲉⲧ ⲛⲁ ⲟⲩⲁϩ ⲟⲩ ⲁⲛ ⲛⲥⲁ ⲡⲉ ⲥⲙⲟⲧ ⲛ̄ ⲛⲉⲩ ⲥⲛⲏⲩ ⲙ̄ ⲡⲓ ⲥⲧⲟⲥ ⲉ ⲟ̂ ⲛ̄ ⲛⲟϭ ⲉⲣⲟ ⲟⲩ : ⲉⲧⲉ ⲡⲁⲓ̈ ⲡⲉ ϫⲉ ⲛⲓⲙ ⲛ̄ ⲣⲱ ⲙⲉ ⲛ̄ ⲥⲟⲫⲟⲥ ⲛ ⲉⲧ ⲛⲁ ⲉ ⲡⲓⲑⲩⲙⲉⲓ ⲁⲛ ⲉ ⲣ̄ ϩⲱⲃ` ⲉ ⲛⲉ ϩⲃⲏⲩⲉ ⲉ ⲧⲣⲉ ⲡⲉⲩ ⲉⲓⲱⲧ` ⲉⲧ ϩ︤ⲛ︥ ⲙ̄ ⲡⲏⲩⲉ ⲣ ϩⲱⲃ ⲉⲣⲟ ⲟⲩ ⲉⲧⲉ ⲡ ⲛ ⲟ ⲩ ⲧⲉ ⲡⲉ ⲙ︤ⲛ︥ ⲡⲉ⳯ ϫⲟⲉⲓⲥ ⲓ︤ⲥ︥ ⲁⲩⲱ ⲛ̄ ⲥⲉ ⲟⲩ ⲁϩ ⲟⲩ ⲛ̄ⲥⲁ ⲡⲉ ⲥⲙⲟⲧ ⲛ̄ ⲛ̄ ⲁⲅⲅⲉⲗⲟⲥ ⲙ̄ ⲡ ϫⲟⲉⲓⲥ . ⲙ︤ⲛ︥ ⲡⲉ ⲥⲙⲟⲧ ⲛ̄ ⲛⲉ ⲡⲣⲟⲫⲏ ⲧⲏⲥ . ⲙ︤ⲛ︥ ⲡⲉ ⲥⲙⲟⲧ ⲙ̄ ⲡⲁⲩⲗⲟⲥ ⲙ︤ⲛ︥ ⲛ̄ ⲁⲡⲟ ⲥⲧⲟⲗⲟⲥ ⲧⲏⲣ ⲟⲩ ⲛⲁⲓ̈ ⲉⲛⲧ ⲁ ⲩ ϫⲟ ⲟ ⲥ ϫⲉ ⲟⲩ ⲉϩ ⲧⲏⲩⲧ︤ⲛ︥ ⲛ̄ⲥⲁ ⲡⲉⲛ ⲥⲙⲟⲧ ⲡⲉ⳯ ⲧⲱϣ . ⲧⲉⲛ ⲡⲓⲥⲧⲓⲥ ⲧⲉ⳯ ⲙ︤ⲛ︦ⲧ ︥ϩⲁⲣ︤ϣ︥ ϩⲏⲧ` ⲧⲉⲛ ⲁⲅⲁⲡⲏ · ⲧⲉ⳯ ϩⲩⲡⲟⲙⲟ ⲛⲏ · ⲛⲉⲛ ⲇⲓⲱⲅⲙⲟⲥ · ⲛⲉⲛ ϩⲓⲥⲉ · ⲉⲓⲧⲁ ⲟⲛ ϫⲉ ⲁ ⲛ ⲧⲁⲁ ⲛ` ⲛⲏ ⲧ︤ⲛ︥ ⲛ̄ ⲥⲙⲟⲧ · ⲁⲩⲱ ⲟⲛ ϫⲉ ϫⲓ̂ ϭⲉ ⲙ̄ ⲡⲉ ⲥⲙⲟⲧ` ⲛⲁ ⲥⲛⲏⲩ ⲙ̄ ⲡ ϩⲓ ⲥⲉ ⲙ︤ⲛ︥ ⲧ ⲙ︤ⲛ︦ⲧ︥ ϩⲁⲣ︤ϣ︥ ϩⲏⲧ ⲛ̄ ⲛⲉ ⲡⲣⲟ ⲫⲏⲧⲏⲥ · ⸖ ⲡⲁⲗⲓⲛ ⲟⲛ ϫⲉ ⲉⲕⲉ ⲉⲓⲣⲉ ⲙ̄ⲙⲟ ⲕ` ⲛ̄ ⲥⲙⲟⲧ` ϩ︤ⲛ︥ ϩⲱⲃ ⲛⲓⲙ ⲉⲓⲧⲁ ⲟⲛ ϫ[ⲉ] ⲛ̄ ϩ︤ⲗ︥ⲗⲱ̂ ⲟⲛ ⲛ̄ ⲧⲉⲓ̈ ϩⲉ` ϩ︤ⲛ︥ ⲟⲩ ⲥⲙⲟⲧ ⲉ ϥ ⲟⲩⲁⲁⲃ · ⲙⲁⲗⲓⲥⲧⲁ ⲇⲉ ⲉⲣⲉ ⲧⲉ ⲅⲣⲁ ⲫⲏ ⲧⲁⲙⲟ̂ ⲙ̄ ⲙⲟ ⲛ` ⲉⲧⲃⲉ ⲡⲉⲛ ϫⲟⲉⲓⲥ ⲓ︤ⲥ︥ . ϫⲉ ⲡⲁⲓ̈ ⲉⲛⲧ ⲁ ϥ ⲕⲱ̂ ⲛⲏ ⲧ︤ⲛ︥ ⲛ̄ ⲟⲩ ⲥⲙⲟⲧ` ϫⲉ ⲕⲁⲥ` ⲉ ⲧⲣⲉ ⲉ ⲧⲛ ⲁ ⲟⲩⲉϩ ⲧⲏⲩⲧ︤ⲛ︥ ⲛ̄ ⲥⲁ ⲛⲉϥ ϩⲓⲟ ⲟⲩⲉ · ⲟ᷍ⲩ ⲡⲉ ⲡ ϩⲱⲃ` ⲙ̄ ⲡ ⲛⲟⲩⲧⲉ ⲙ︤ⲛ︥ ⲡⲉⲛ ϫⲟ ⲉⲓⲥ ⲓ︤ⲥ︥ . ⲉⲓⲙⲏⲧⲓ , [ϩ̣]ⲃⲏⲩⲉ ⲛ̄ [.]ⲉϥ ϭⲓϫ · ⸖ ⲛ̣ⲉϥ ϭⲓϫ ⲛ ⳯ⲉⲧ ⲁ ⲩ ⲡⲗⲁⲥⲥⲉ ⲙ̄ⲙⲟ ⲛ` ⲁ ⲩ ⲧⲁ ⲙⲓⲟ ⲛ : ⲉ ⲧ ⲃⲉ ⲡⲁⲓ̈ ⲕⲁⲧⲁ ⲛⲉ ⲅⲣⲁⲫⲏ ⲡ ⲛⲟⲩⲧⲉ ⲁⲩⲱ ⲡⲉⲛ ϫⲟ ⲉⲓⲥ ⲓ︤ⲥ︥ ⲣ̄ ϩⲱⲃ ⲉ ⲡ ⲟⲩϫⲁⲓ̈ ⲛ̄ ⲣⲱⲙⲉ ⲛⲓⲙ ϣⲁϩⲣⲁⲓ̈ , ⲉ ⲧⲉⲛⲟⲩ · ⸖ ⲕⲁⲧⲁ ⲡ ϣⲁ ϫⲉ ⲙ̄ ⲡ ⲁⲡⲟ ⲥⲧⲟⲗⲟⲥ ϫⲉ ⲡ ⲉⲛⲧ ⲁ ϥ ⲣ̄ ϩⲱⲃ ⲇⲉ ⲉ ⲣⲟ ⲛ ⲉ ⲡⲁⲓ̈ ⲡⲉ ⲡ ⲛⲟⲩ ⲧⲉ ⲁϣ ⲡⲉ ⲡⲉ ⲥⲙⲟⲧ ⲛ̄ ⲛ̄ ⲁⲅⲅⲉⲗⲟⲥ ⲉⲧ ϩ︤ⲛ︥ ⲙ̄ ⲡⲏ ⲟⲩⲉ . ⲉⲓⲙⲏ ⲧⲓ , ⲉ ⲧⲣⲉ ⲩ ϫⲱⲕ ⲉⲃⲟⲗ ⲙ̄ⲙⲏⲛⲉ ⲛ̄ ⲛⲉⲩ ϩⲃⲏⲩⲉ ⲉⲧ ϩⲁ ⲉⲟⲟⲩ . ⲉ ⲩ ⲥⲙⲟⲩ ⲁⲩⲱ ⲉ ⲩ ϯ ⲉ ⲟⲟⲩ ⲙ̄ ⲡ ⲛ ⲟ ⲩ ⲧⲉ ⲙ︤ⲛ︥ ⲡⲉⲛ ϫⲟⲉⲓⲥ ⲓ︤ⲥ︥ · ⲁⲩⲱ ⲉ ⲧⲣⲉ ⲩ ϫⲱⲕ ⲉⲃⲟⲗ ⲛ̄ ϩⲉⲛ ⲇⲓⲁ ⲕⲟⲛⲓⲁ ϣⲁ ⲛ ⲉⲧ ϣⲟⲟⲡ ϩⲓϫ︤ⲙ︥ ⲡ ⲕⲁϩ ⲉ ⲧⲣⲉ ⲩ ⲕⲗⲏ ⲣⲟⲛⲟⲙⲉⲓ ⲛ̄ ⲟⲩ ⲟⲩϫⲁⲓ̈ · ⲁϣ ⲡⲉ ⲡⲉ ⲥⲙⲟⲧ` [ⲛ̣̄] ⲛⲉ ⲡⲣⲟⲫⲏ ⲧⲏⲥ ⲙ︤ⲛ︥ ⲛ̄ ⲁⲡⲟⲥⲧⲟⲗⲟⲥ ⲉⲓⲙⲏⲧⲓ ⲉ ⲧⲣⲉ ⲩ ⲥⲟⲧ ⲡ︤ ⲥ︥ ⲛⲁ ⲩ . ⲉ ϣ︤ⲡ︥ ϩⲓⲥⲉ ⲙ︤ⲛ︥ ϩⲉⲛ ⲕⲟ ⲟⲩⲉ ϣⲁϩⲣⲁⲓ̈ ⲉ ⲡ ⲙⲟⲩ · ⲁⲩⲱ ϩ︤ⲛ︥ ⲛⲁⲓ̈ ⲧⲏⲣ ⲟⲩ ⲉ ⲩ ϣ︤ⲡ︥ ϩⲙⲟⲧ ⲛ̄ⲧ︤ⲙ︥ ⲡ ϫⲟ ⲉⲓⲥ . ⲉ ⲩ ⲥⲙⲟⲩ ⲉ ⲛ ⲉⲧ ⲥⲁ ϩⲟⲩ ⲙ̄ⲙⲟ ⲟⲩ . ⲉ ⲩ ϣⲗⲏⲗ ⲉϫ︤ⲛ︥ ⲛ ⲉⲧ ⲡⲏⲧ` ⲛ̄ⲥⲱ ⲟⲩ · ⲁⲩⲱ ⲉ ⲩ ϣⲗⲏⲗ` ⲉ ϩⲣⲁⲓ̈ ⲉ ⲡ ⲛ ⲟ ⲩ ⲧⲉ ⲧ︤ⲙ︥ ⲧⲣ ⲉ ϥ ⲧⲱⲱⲃⲉ ⲛ̄ ⲛ ⲉⲧ ⲙⲟⲩ ⲟⲩⲧ , ⲙ̄ⲙⲟ ⲟⲩ . ⲁⲩⲱ [ⲉⲧ] ⲙⲁⲥⲧⲓⲕ[ⲟⲩ] ⲙ̄ⲙⲟ ⲟⲩ · ⲛ̄ ⲑ ⲉ ⲉ ϣⲁ ⲩ ⲥⲩⲣ ⲉ ⲙ̄ⲙⲟ ⲟⲩ ⲛ̄ ⲥⲉ ⲛⲟ ϫ ⲟⲩ ⲉⲃⲟⲗ ⲡ ⲃⲟⲗ ⲛ̄ ⲧ ⲡⲟ ⲗⲓⲥ . ⲙ︤ⲛ︥ ⲛⲉ ϣⲁ ⲩ ⲁⲁ ⲩ ⲛⲁ ⲩ ⲧⲏⲣ ⲟⲩ ϩ︤ⲛ︥ ⲛ̄ ⲥⲩⲛⲁ ⲅⲱⲅⲏ ⲁⲩⲱ ϩ︤ⲛ︥ ⲛ̄ ⲥⲩⲛ ϩⲉⲇⲣⲓⲟⲛ · ⲙ︤ⲛ︥ ⲑ ⲉ ⲉⲧⲉ ϣⲁ ⲩ ϫⲓⲧ ⲟⲩ ⲉ ⲛ ϩⲏⲅⲉ ⲙⲱⲛ ⲙ︤ⲛ︥ ⲛⲉ ⲣⲱⲟⲩ . ⲙ︤ⲛ︥ ϩⲉⲛ ⲛⲟϭ ⲛ̄ ϩⲓ ⲥⲉ , ϣⲁϩⲣⲁⲓ̈ ⲉ ⲡ ⲙⲟⲩ . ⲉ ⲛ ⲉⲓⲣⲉ ϭⲉ
Ⲁ ϥ̇ ϫ̇ⲟⲟ̇ ⲥ ⲛϭⲓ̇ ⲁⲡⲁ ⲡⲟⲓ̈ ⲙⲏⲛ · ϫⲉ ⲁ̇ ⲟⲩ̇ ⲥⲟⲛ ϫⲟ ⲟ ⲥ ⲛ ⲁⲡⲁ ⲡⲁⲏⲥⲉ · ϫⲉ ⲉ ⲓ̇ ⲛⲁ ⲣ ⲟⲩ ⲙ̇ ⲡⲁ ϩⲏⲧ ⲉ̇ ϥ̇ ⲛⲁ ϣⲧ̇ . ⲛ̇ ϯ̇ ⲣ̇ ϩ̇ⲟⲧⲉ ⲁⲛ ̇ⲛ̇ ϩⲏⲧ ϥ̇ ⲙ̇ ⲡ̇ ⲛⲟⲩⲧⲉ ⲻ Ⲡ̇ ⲉϫⲁ ϥ ⲛⲁ ϥ̇ ϫⲉ ⲃⲱⲕ ⲛ̄ ⲅ ⲧⲟϭ ⲕ ⲉ̇ ⲩ ⲥⲟⲛ ⲉ ϥ ⲣ ϩ̇ⲟⲧⲉ ⲛ̇ϩⲏⲧ ϥ̇ ⲙ̇ ⲡ̇ ⲛⲟⲩⲧⲉ Ⲁ ⲩⲱ̇ ⲉ̇ⲃⲟⲗ ϩ̇ⲛ̇ ⲧ̇ ⲙⲛⲧ ⲣⲉϥ ⲣ ϩⲟ Ⲧ ⲉ ⲙ̇ ⲡ ⲉ Ⲧ ⲙ̇ⲙⲁ Ⲩ ⲕ ⲛⲁ ⲣ̇ ϩⲟⲧⲉ ϩ̇ⲱⲱ ⲕ ⲛ̇ ϩⲏⲧ ϥ̇ ⲙ̇ ⲡ̇ ⲛⲟⲩⲧⲉ ·
ⲁ ⲟⲩ ⲥⲟⲛ ϫⲛⲉ ⲟⲩ ϩ̇ⲗⲗⲟ ϫⲉ ⲡⲁ ⲉⲓⲱⲧ ⲉ̇ⲧⲃⲉ ⲟⲩ ⲁ̇ⲛⲟⲕ ⲡⲁ ϩⲏⲧ ⲛⲁϣⲧ ⲛ ϥ ⲣ̇ ϩⲟ̇ ⲧⲉ ⲁⲛ ⲛϩⲏⲧ ϥ̇ ⲙ̇ ⲡ̇ ⲛⲟⲩ ⲧⲉ · ⲡⲉϫⲉ ⲡ̇ ϩⲗⲗⲟ̇ ⲛ ⲁ ϥ̇ ϫⲉ ϯ̇ ⲙⲉⲉ̇ⲩⲉ ϫⲉ ⲉ̇ⲣϣⲁⲛ ⲡ ⲣⲱⲙⲉ ⲁ̇ⲙⲁϩⲧⲉ ⲙ̇ ⲡⲉ ϫⲡⲓ̇ⲟ ϩⲙ̇ ⲡⲉϥ ϩⲏⲧ ϥ ⲛⲁ ϫⲡⲟ ⲛⲁ ϥ ⲛ̇ ⲑ ⲟⲧⲉ ⲙ̇ ⲡ ⲛⲟⲩⲧⲉ ⲻ ⲡ ⲉϫⲉ ⲡ̇ ⲥⲟⲛ ⲛⲁ ϥ̇ ϫⲉ ⲟ̇ⲩ ⲡⲉ ⲡⲉ ϫⲡⲓ̇ⲟ · ⲡⲉϫⲉ ⲡ ϩⲗ ⲗⲟ ϫⲉⲕⲁⲥ ⲉ̇ⲣⲉ ⲡ̇ ⲣⲱⲙⲉ ⲛⲁ ϫⲡⲓ̇ⲉ̇ ⲧⲉϥ ⲯⲩⲭⲏ ϩⲛ ϩⲱⲃ ⲛⲓ̇ⲙ ⲉ̇ ϥ ϫⲱ ⲙ̇ ⲙⲟ ⲥ ⲛⲁ ⲥ · ϫⲉ ⲁ̇ⲣⲓ̇ ⲡ ⲙⲉⲉⲩⲉ ϫⲉ ϩⲁ̇ⲡⲥ̇ ⲉ̇ⲣⲟ ⲛ ⲡⲉ ⲉ ⲧⲣⲉ ⲛ ⲁⲡⲁⲛⲧⲁ ⲉ̇ ⲡ ⲛⲟⲩ ⲧⲉ · ⲛ̇ ϥ̇ ϫⲟⲟ̇ ⲥ ⲟ̇ⲛ ϫⲉ ⲁϩⲣⲟ ⲓ̇ ⲁ̇ⲛⲟⲕ ⲙⲛ̇ ⲣⲱⲙⲉ · ⲉⲣϣⲁⲛ ⲟⲩⲁ̇ ⲇⲉ ⲙⲟⲩⲛ̇ ⲉ ⲃⲟⲗ ϩⲛ̇ ⲛⲁⲓ̇ ⲥ̇ ⲛⲏⲩ ⲛⲁ ϥ ⲛ̇ ϭⲓ ⲑ ⲟⲧⲉ ⲙ̇ ⲡ̇ ⲛⲟⲩⲧⲉ ⲻ
ⲁ ϥ ϫⲟⲟ̇ ⲥ ⲛ̇ϭⲓ̇ ⲟⲩ ϩ̇ⲗⲗⲟ ϫⲉ ⲉ̇ⲛⲉ ϣⲁⲣⲉ ⲛⲉ̇ ⲯⲩⲭⲟ̇ ⲟⲩⲉ̇ ⲛ̇ ⲛ̇ ⲣⲱⲙⲉ ⲉ̇ϣ ⲉ ⲉ ⲃⲟⲗ ⲡⲉ ϩⲛ̇ ⲑ ⲟⲧⲉ ⲙⲛ̇ⲛ̇ ⲥⲁ ⲧ ⲁⲛⲁⲥⲧⲁⲥⲓ̇ⲥ ϩⲛ̇ ⲧ̇ ⲡⲁⲣⲟⲩⲥⲓ̇ⲁ̇ ⲙ̇ ⲡ ⲛⲟⲩⲧ̇ⲉ ⲛⲉⲣⲉ ⲡ̇ ⲕⲟⲥⲙⲟⲥ ⲡⲉ ⲛⲁ ⲙⲟⲩ ⲛ̇ ⲛⲉϩϣⲗϥ̇ · ϩⲓ̇ ⲥ̇ ⲧⲱⲧ ⲻ · Ⲟⲩ ⲅⲁⲣ ⲡⲉ ⲛⲁⲩ ⲉ̇ ⲙ ⲡⲏⲩⲉ ⲉ̇ ⲩ ⲛⲁ ⲡⲱϩ · ⲁⲩⲱ̇ ⲡ̇ ⲛⲟⲩⲧⲉ ⲉ̇ ϥ ⲟⲩⲱⲛϩ ⲙ̇ⲙⲟ ϥ ⲉⲃⲟⲗ ϩ̇ⲛ ⲟⲩ ⲟ̇ⲣ ⲅⲏ · ⲙ ⲛ̇ ⲟ ⲩ ⲁⲡⲓ̇ⲗⲏ [.....] ⲙⲏⲏϣⲉ̇ ⲛ̇ ⲧ ⲁⲅ ⲙⲁ ⲛ ⲁ ⲅⲅⲉⲗⲟⲥ ⲉ ⲙ̇ⲛ ⲏ [ⲡ] [.....] ⲉ ⲧⲣⲉ ⲧ ⲙⲛⲧ ⲣⲱⲙⲉ ⲧⲏⲣ ⲥ ⲛⲁⲩ ⲉ̇ ⲛⲁⲓ̇ ϩⲓ ⲟⲩ ⲥⲟ ⲡ ⲉ̇ⲧⲃⲉ ⲡⲁⲓ̇ ϣ̇ ϣⲉ ⲉ̇ⲣⲟ ⲛ ⲉ ⲙⲉⲉⲩⲉ̇ ⲛ̇ ⲧⲉ̇ⲓ̇ ϩⲉ ϩⲱⲥ ⲉ ⲛ ⲛⲁ ϯ ⲗⲟⲅⲟⲥ ⲙ̇ ⲡ̇ ⲛⲟⲩⲧⲉ ⲙ̇ ⲙⲏⲛⲉ · ϫⲉ ⲉ̇ ⲩ ⲛⲁ ϣⲁⲧ ⲛ ϩⲁ ⲛ ⲉⲛⲧ ⲁ ⲛ ⲁⲁ ⲩ ϩⲛ ⲧⲛ ϭⲓ̇ⲛ ⲱ̇ⲛⲁϩ ·
Ⲁ ⲟⲩⲁ ϫⲛⲉ ⲟⲩ ϩⲗ̇ⲗⲟ ϫⲉ ⲉⲧⲃⲉ ⲟⲩ ⲉ ⲓ̇ ϩ̇ⲙⲟⲟⲥ ϩⲙ ⲡⲁ ⲙⲁ ⲛ̄ ϣⲱⲱⲡⲉ ⲡⲁ ϩⲏⲧ ⲕⲱⲧⲉ ⲥⲁ ⲥⲁ ⲛⲓⲙ · Ⲁ ϥ ⲟⲩⲱϣⲃ̇ ⲛⲁ ϥ ⲛ̇ϭⲓ ⲡ ϩⲗ̇ⲗⲟ ϫⲉ ⲉⲃⲟⲗ ϫⲉ ⲥⲉ ϣⲱ ⲛⲉ ⲛ̇ϭⲓ̇ ⲛⲉⲕ ⲉⲥⲑⲏⲧⲏⲣⲓ ⲟⲛ ⲉⲧ ϩⲓⲃⲟⲗ ·ⲻ ⲧ ϭⲓⲛ ⲛⲁⲩ · ⲧ ϭⲓⲛ ⲥⲱⲧⲙ̇ · ⲧ ϭⲓⲛ ϣⲱⲗⲙ̄ · ⲧ ϭⲓⲛ ϣⲁϫⲉ · Ⲛ ⲁⲓ ϭⲉ ⲉϣⲱⲡⲉ ⲉⲕϣ̇ⲁⲛ ϫⲡⲟ ⲛ̄ ⲧⲉⲩ ⲉ̇ⲛⲉⲣⲅⲓⲁ ϩⲛ̇ ⲟⲩ ⲙⲛ̇ⲧ ⲕⲁⲑⲁⲣⲟ̣ [ⲥ] ϣⲁⲣⲉ ⲛ̇ ⲕⲉ ⲉⲥ̇ⲑⲏⲧⲏ [ⲣⲓ] ⲟⲛ ⲉⲧ ϩⲓϩⲟⲩⲛ ϣⲱⲡⲉ̣ ϩⲛ̇ ⲟⲩ ⲥ̇ϭⲣⲁϩⲧ̇ . ⲙⲛ̇ ⲟⲩ ⲟⲩϫⲁⲓ̈ .ⲻ
ⲁ ⲟⲩ ϩ̇ⲗⲗⲟ ⲛⲁⲩ ⲉ ⲟ[ⲩⲁ] ⲉ ϥ ⲥⲱⲃⲉ̇ ⲡⲉϫⲁ ϥ .
Ⲁ ⲟⲩⲁ̇ ⲟⲛ ϫ̇ⲛⲉ ⲟⲩ ϩⲗ̇ⲗⲟ ϫⲉ ⲉⲧⲃⲉ ⲟⲩ ϯ ϩ̇ⲙⲟⲟⲥ ϩ̇ ⲙ ⲡⲁ ⲙ̇ⲁ ⲛ ϣⲱⲱⲡⲉ ϯ ϩ̇ⲗⲡ̇ⲗⲱⲡ ·ⲻ Ⲁ ϥ ⲟⲩⲱϣ̇ⲃ ⲛⲁ ϥ ϫⲉ ⲉ̇ⲃⲟⲗ ϫⲉ ⲙ̇ⲡⲁⲧⲉ ⲕ ⲉⲓ̇ⲱⲣ̇ϩ ⲙ̇ ⲡ ⲙ̇ⲧⲟⲛ̇ ⲉ̇ⲧ ⲛ̇ ϩⲉⲗ ⲡⲓ ⲍ ⲉ ⲉ̇ⲣⲟ ϥ · ⲟⲩⲇⲉ ⲧ̇ ⲕⲟⲗⲁⲥⲓ̇ⲥ ⲉ̇ⲧ ⲛⲁ ϣⲱ ⲡⲉ · ⲉⲛⲉ ⲁ̇ ⲕ ⲉⲓ̇ⲉ̇ⲣϩ̇ ⲛⲁⲓ ϩⲛ̇ ⲟⲩ ⲱ︤ⲣ̄ϫ︥ ·ⲻ Ⲁ ⲩⲱ ⲛ̇ⲧⲉ ⲡⲉⲕ ⲙⲁ ⲛ ϣⲱⲱⲡⲉ ⲙⲟⲩϩ ⲛ̇ ⲃⲛ︤ⲧ︥ ⲉ̇ⲣⲟ ⲕ ϣⲁⲛⲧ ⲟⲩ̣ ⲡⲱϩ ⲉ̇ϩⲣⲁⲓ ⲉ̇ ⲡⲉⲕ [ⲙ̣ⲟⲧⲉ] ⲛⲉ ⲕ ⲛⲁ ϭⲱ ⲉ̇ϩⲣⲁⲓ ⲛ̣ [ϩⲏ] ⲧ ⲟⲩ ⲡⲉ ⲛ︥ ︤ⲅ ϥⲓ̇ ϩⲁⲣ [ⲟ ⲟⲩ] ⲛ ⲅ̇ ⲧⲙ︤ ϩ︥ⲗⲟⲡⲗ [ⲡ ·]
ⲛ ⲛ ⲉⲓⲁ ⲛ ⲧ ⲟⲟ ⲩ ⲟ ⲩ ⲧⲉⲓ ϩⲉ ϩⲱⲱ ϥ ⲡⲉ ⲡ ⲙⲟ ⲛⲁⲭⲟⲥ ⲛ̇ ⲥⲱⲧⲡ̇ ϩⲛ̇ ⲙ ⲙⲉⲉⲩⲉ ⲛ ⲧ ⲉⲡⲓⲑⲩⲙⲓⲁ ·
ⲁ ϥ ϫⲟⲟ ⲥ ⲟ̇ⲛ ϫⲉ ⲧ ⲛⲏⲥⲧⲓ̇ⲁ ⲡⲉ ⲡⲉ ⲭⲁⲗⲓ̇ⲛⲟⲥ ⲙ̇ ⲡ ⲙⲟⲛⲁⲭⲟⲥ ⲉ̇ ϥ ϯ̇ ⲟⲩⲃⲉ̇ ⲡ ⲛⲟⲃⲉ · ⲡ ⲉⲧ ⲛⲟⲩϫⲉ ⲛ̄ ⲧⲁⲓ ⲥⲁⲃⲟⲗ̇ ⲙ̄ⲙⲟ ϥ . ⲟⲩ ϩ ⲧⲟ ⲛ̄ ⲗⲁⲃ ⲥ̇ϩⲓⲙⲉ ⲡⲉ ·
ⲁ ϥ ϫⲟⲟ̇ ⲥ̇ ⲟ̇ⲛ̇ ϫⲉ ⲡ̇ ⲥⲱⲙⲁ ⲉ ⲧ ϣⲟⲩⲱ̇ⲟⲩ ⲛ̇ⲧⲉ ⲡ̇ ⲙⲟⲛⲁⲭⲟⲥ ⲉ ϥ̇ ⲥⲱⲕ ⲛ̇ ⲧⲉ ⲯⲩⲭⲏ ⲉϩⲣⲁⲓ̇ ϩⲛ̇ ⲛ̇ ϣⲓ̇ⲕ ⲛ̇ⲧⲉ ⲡ ⲉⲥⲏⲧ ⲁⲩⲱ ⲛ ϥ̇ ⲧⲣⲉ ⲛ̇ ϩⲩⲇⲱⲛⲏ ϣⲟⲟⲩⲉ ϩⲓⲧⲛ̇ ⲧ ⲛⲏⲥⲧⲓⲁ ·
ⲁ ϥ ϫⲟⲟ̇ ⲥ ⲟ̇ⲛ ϫⲉ ⲡ ⲙⲟⲛⲁ ⲭⲟⲥ ⲛ̇ ϩⲁⲕ ϣⲁ ⲩ ϯ̇ ⲕ̇ ⲗⲟⲙ ⲉ̇ϫⲱ ϥ ϩⲙ̇ ⲡ̇ ⲕⲁϩ ⲁⲩⲱ̇ ⲟ̇ⲛ ϩⲛ̇ ⲙ̇ ⲡⲏⲩⲉ̇ ϣⲁ ⲩ ϯ̇ ⲕⲗⲟⲙ ⲉ̇ϫⲱ ϥ ⲙ ⲡ ⲙ̇ⲧⲟ ⲉⲃ̇ⲟⲗ ⲙ̇ ⲡ̇ ⲛⲟⲩ ⲧⲉ ·
ⲉⲩⲉ ⲉ̇ ϥ ϫ ⲱ ⲙ̇ⲙⲟ ⲥ · ϫⲉ ⲉ ⲓ̇ ⲟⲩⲱϣ ⲉ̇ ⲧⲟⲩ ϫ ⲧⲁ ⲯⲩⲭⲏ ⲻ ⲛ̄ ⲧⲟⲥ ⲇⲉ ⲁ̇ ⲥ ϩⲓ̇ⲥⲉ ⲉ̇ ⲥ ϣⲱϣⲧ̇ ⲙ̇ⲙⲟ ϥ ⲙ̇ ⲡⲉ ⲥ ϣ̇ϭⲙ̇ϭⲟⲙ ⲉ̇ⲣⲟ ϥ ⲙⲛ̇ⲛⲥⲱ ⲥ ⲁ̇ ⲥ ⲕⲁⲁ̇ ϥ ⲉ̇ ⲃⲟ ⲗ · ⲛⲧⲉⲣⲉ ϥ ⲃ ⲱⲕ ⲇⲉ ⲛ̇ ϥ ⲣ ⲙⲟⲛⲁ ⲭⲟⲥ ⲁ̇ ϥ ϣⲱⲡⲉ ϩⲛ̇ ⲟⲩ ⲁⲙⲉⲗⲓ̇ⲁ̇ · ⲁⲩⲱ̇ ⲁ̇ ϥ ϫⲉ ⲡⲉϥ ⲁ̇ϩⲉ ⲉ̇ⲃⲟⲗ ⲕⲁ ⲕⲱⲥ · ⲁ̇ ⲥ ϣⲱ ⲡ ⲉ ⲇⲉ ⲛ̇ⲧⲉⲣⲉ ⲧⲉϥ ⲙⲁⲁ̇ⲩ ⲙⲟⲩ . ⲙⲛ̇ⲛ̇ⲥⲁ ⲟⲩⲟⲉ̇ⲓ̇ϣ ⲇⲉ ⲁ̇ ϥ ϣⲱⲛⲉ ϩⲛ̇ ⲟⲩ ⲛⲟϭ ⲛ̇ ϣⲱⲛⲉ · ϩⲱⲥⲧⲉ ⲛ ϥ̇ ϣⲱⲡⲉ ϩⲛ̇ ⲟⲩ ⲉ̇ⲕⲥ ⲧⲁⲥⲓⲥ ⲉ̇ ⲧⲣⲉ ⲩ ⲧⲟⲣⲡ ϥ̇ ⲉ̇ ⲧⲉ ⲕⲣⲓ̇ⲥⲓ̇ⲥ · ⲁⲩⲱ̇ ⲁ̇ ϥ ϭⲓ̇ⲛⲉ ⲛ̇ ⲧⲉϥ ⲙⲁⲁ̇ⲩ ⲙ̇ⲙⲁⲩ ⲙⲛ̇ ⲛ ⲉⲧ ⲟⲩ ⲕ̇ⲣⲓ̇ ⲛⲉ ⲙ̇ⲙⲟ ⲟⲩ ·ⲻ ⲛ̄ ⲧⲟⲥ ⲇⲉ ⲛ̇ⲧⲉⲣⲉ ⲥ ⲛⲁⲩ ⲉ̇ⲣⲟ ϥ ⲁ̇ ⲥ ⲡⲱϣⲥ̇ · ⲁⲩⲱ̇ ⲡⲉϫⲁ ⲥ ⲛⲁ ϥ · ϫⲉ ⲟⲩ ⲡⲉ ⲡⲁⲓ ⲡⲁ ϣⲏⲣⲉ ⲉ̇ ⲧ ⲣⲉ ⲕ ⲉⲓ̇ ϩⲱ̇ⲱ̇ ⲕ ⲉ̇ ⲡⲉⲓ̇ ⲙⲁ ϩⲱⲥⲧⲉ ⲉ̇ ⲧⲣⲉ ⲩ ⲕⲣⲓ̇ⲛⲉ ⲙ̇ⲙⲟ ⲕ ϩⲱ̇ⲱ ⲕ ·ⲻ ⲉ ⲩ ⲧⲱⲛ ⲛⲉⲕ ϣⲁϫⲉ ⲉ̇ ⲧⲉ ⲕ ϫⲱ ⲙ̇ⲙⲟ ⲟⲩ ϫⲉ ⲉ ⲓ̈ ⲟⲩⲉ̇ϣ ⲉ ⲧⲟⲩϫⲉ ⲧⲁ ⲯⲩⲭⲏ · ⲁ̇ ϥ ϣⲓ̇ⲡⲉ ⲇ ⲉ ⲉ̇ϫⲛ̇ ⲛ ⲉⲛⲧ ⲁ ϥ ⲥⲟⲧ ⲙ ⲟⲩ ⲁ̇ ϥ ⲁ̇ϩⲉ ⲣⲁⲧ ϥ̇ ⲉ̇ ϥ ⲟ̇ ⲕⲙ̇ · ⲉ̇ ⲙⲛ̇ⲧ ϥ̇ ⲗⲁⲁ̇ⲩ ⲛ ⲁⲡⲟⲗⲟⲅⲓ̇ⲁ̇ ⲉ̇ ϫⲱ [ⲛⲁ ⲥ] · ⲕⲁⲧⲁ ⲟⲩ ⲟⲓ̇ [ⲕ] ⲟ̣ⲛ̣ⲟ̣ⲙⲓⲁ ⲇⲉ ⲛ̇ⲧⲉ [ⲡ̇] ⲛ̣ⲟⲩⲧⲉ ⲡ̇ ⲙⲁⲓ ⲣⲱⲙⲉ [..] ϣ̣ⲱⲡⲉ ⲉ̇ ⲧⲣⲉ ϥ ⲗⲟ [ϭ ⲙ] ⲡ ϣⲱⲛⲉ ⲙⲛ̇ⲛ̇ⲥⲁ ⲉ ⲧ ⲣⲉ ϥ ⲛⲁ ⲩ [.....] ⲛⲟⲓ ϩ̇ⲙ ⲡⲉϥ [....] ⲛ̇ⲧ ⲁ ⲡⲉⲓ̇ ϭⲙ [ϣⲓ] ⲛⲉ ϣⲱⲡⲉ ⲛ [..] [ⲉⲃⲟ]ⲗ ϩⲓ ⲧⲙ̇ ⲡ̇ ⲛⲟⲩ [ⲧⲉ] ⲻ ⲁ ϥ ⲟ̇ⲧⲡ ϥ̇ [ϭⲉ ⲉϩⲟⲩ] ⲛ ⲙⲁⲩ ⲁ̇ⲁ ϥ · ⲙⲛⲛⲥⲱ ⲥ ⲁ̇ ϥ ϩ ⲙⲟⲟ̇ⲥ ⲉϩⲣⲁⲓ̇ ⲉ̇ ϥ ⲫ ⲣⲟⲛ ⲧⲓ̇ⲍⲉ ⲉ ⲡⲉϥ ⲟⲩϫⲁⲓ ·ⲻ ⲁ ⲩⲱ̇ ⲉ̇ ϥ ⲣⲓⲙⲉ ⲉϫⲛ̇ ⲛ ⲉⲛ ⲧ ⲁ ϥ ⲁ̇ⲁ ⲩ ϩⲛ̇ ⲟⲩ ⲙⲛⲧ̇ ⲁ̇ ⲙⲉⲗⲏⲥ ⲛ̇ ϣⲟⲣⲡ ⲻ ⲁ ⲩ ⲧⲱⲃⲥ̇ ϣⲱⲡⲉ ⲛⲁ ϥ ⲛ̇ ⲧⲉⲓ̇ ϭⲟⲧ . ϩⲱⲥⲧⲉ ⲉ̇ ⲧ ⲣ̇ⲉ ⲟⲩ ⲙⲏⲏϣⲉ ⲡⲁⲣⲁⲕⲁ ⲗⲉⲓ̇ ⲙ̇ⲙⲟ ϥ ⲉ̇ ⲧⲣⲉ ϥ ϯ ⲙ ⲧⲟⲛ ⲛⲁ ϥ ⲛ ⲟⲩ ⲕⲟⲩⲓ ϫⲉ ⲛ̇ⲛⲉ ϥ ϣⲱϭⲉ ϩⲓ̇ⲧⲙ̇ ⲡ ⲁ ϣⲁⲓ̇ ⲙ̇ ⲡ̇ ⲣⲓ̇ⲙⲉ ·ⲻ ⲛ ⲧⲟϥ ⲇⲉ ⲙ̇ⲡⲉ ϥ ⲟⲩⲱ̇ϣ ⲉ̇ ⲥ̇ⲗⲥⲱⲗ ϥ̇ ⲉ ϥ̇ ϫⲱ ⲙ̇ ⲙⲟ ⲥ · ϫⲉ ⲉ̇ϣϫⲉ ⲙ̇ ⲡ ⲓ ϣϭⲙ̇ϭⲟⲙ ⲉ̇ ⲧⲱⲟⲩⲛ̇ ϩⲁ ⲡ̇ ⲛⲟϭⲛⲉϭ ⲛ̇ ⲧⲁ ⲙⲁ ⲁⲩ · ⲛ ⲁϣ ⲛ̇ ϩⲉ ⲉ̇ ⲓ ⲛⲁ ϣ̇ ⲧⲱⲟⲩⲛ ϩⲁ ⲡ̇ ϣⲓ̇ⲡⲉ ⲙ̇ ⲡⲉ ϩⲟⲟⲩ ⲛ̇ ⲧⲉ ⲕⲣⲓ̇ⲥⲓ̇ⲥ ϩⲓ̇ ⲑ ⲏ ⲙ̇ ⲡⲉ ⲭ︤ⲥ︥ ⲙⲛ̇ ⲛⲉϥ ⲁ̇ⲅⲅⲉⲗⲟⲥ ⲧⲏⲣ ⲟⲩ ⲻ
ⲁ ϥ ϫⲟⲟ̇ ⲥ ⲟ̇ⲛ ϫ ⲉ ⲡ̇ ⲙⲟ̇ⲛⲁⲭⲟⲥ ⲉⲧ ⲁⲙⲁ̇ϩ ⲧⲉ ⲁ̇ⲛ ⲙ̇ ⲡⲉϥ ⲗⲁⲥ . ⲙⲁ ⲗⲓ̇ⲥ̇ⲧⲁ ⲙ̇ ⲡ̇ ⲛⲁⲩ ⲙ̇ ⲡ ϭⲱ ⲛⲧ ⲙⲉⲣⲉ ⲡⲁⲓ̇ ⲛ ⲧⲉⲓ ⲙⲓ ⲛⲉ ⲉ̇ⲣ ϫⲟⲉⲓ̇ⲥ ⲉ̇ ⲗⲁⲁⲩ ⲙ ⲡⲁ ⲑⲟⲥ ⲉ̇ⲛⲉϩ
ⲁ ϥ ϫⲟⲟ̇ ⲥ ⲟ̇ⲛ ϫⲉ ⲙ̇ⲡⲣ ⲧⲁ ⲟⲩⲉ̇ ⲗⲁ̇ⲁⲩ ⲛ ϣⲁϫⲉ ⲉ̇ ϥ ϩⲟⲟⲩ ⲉ̇ⲃⲟⲗ ϩⲛ̇ ⲧⲉⲕ ⲧⲁⲡⲣⲟ . ⲧ ⲃⲱ ⲛ ⲉ̇ ⲗⲟ̇ⲟⲗⲉ ⲅⲁⲣ ⲙⲉ ⲥ ⲧⲁⲟⲩⲉ̇ ϣⲟⲛⲧⲉ ⲉ̇ⲃⲟⲗ ·
ⲁ ϥ ϫⲟⲟ ⲥ ⲟ̇ⲛ ϫ̇ⲉ ⲛⲁⲛⲟⲩ ⲟⲩⲉⲙ ⲁ̇ⲃ ⲁⲩⲱ̇ ⲉ ⲥⲉ ⲏ ⲣⲡ̇ ⲛ ⲅ ⲧⲙ ⲟⲩⲱⲙ · ⲇⲉ ⲛ ⲛ ⲥⲁⲣⲝ ⲛ̇ ⲛⲉⲕ ⲥ ⲛⲏ̇ⲩ ϩⲓ̇ⲧⲛ̇ ⲧ ⲕⲁⲧⲁ̇ ⲗⲁⲗⲓ̇ ⲻ
ⲁ ϥ ϫⲟⲟ ⲥ ⲟ̇ⲛ ϫⲉ ⲛⲧ ⲁ ⲡ ϩⲟϥ ⲕⲟⲥⲕⲉⲥ ⲉ ⲉⲩ̇ϩⲁ ϣⲁⲛⲧ ⲟⲩ ⲛⲟϫ ⲥ ⲉⲃⲟⲗ ϩⲙ ⲡ̇ ⲡⲁⲣⲁⲇⲓⲥⲟⲥ · ⲉⲣⲉ ⲡ ⲉⲧ ⲕⲁⲧⲁⲗⲁⲗⲓ ⲙ ⲡⲉϥ ⲥⲟⲛ ⲧⲛⲧⲱⲛ ⲉ ⲡⲁⲓ · ϣⲁ ϥ ⲧⲁⲕⲟ ⲅⲁⲣ ⲛ ⲧⲉ ⲯⲩⲭⲏ ⲙ ⲡ ⲉⲧ ⲥⲱⲧⲙ . ⲁⲩⲱ ⲧⲉϥ ⲕⲉ ⲟ̇ⲩⲉⲓ ⲙⲙⲓⲛⲙⲙⲟϥ ϥ ⲙⲉ ϥ ⲧⲁⲛϩⲟ ⲥ ⲻ
ⲁ ⲩ ϣⲁ ⲇⲉ ϣ̇ⲱⲡⲉ ⲛ ⲟⲩⲟ̇ ⲉⲓ̇ϣ ϩⲛ ϣⲓ̇ⲏⲧ ⲁⲩⲱ ⲁ̇ ⲩ ϯ ⲛ ⲟⲩ ⲁⲡⲟⲧ ⲛ ⲏⲣⲡ ⲛ ⲟⲩ ϩⲗⲗⲟ · ⲡⲉϫⲁ ϥ ϫⲉ ϥⲓ ⲉ̇ⲃⲟⲗ ⲙⲙⲟ ⲓ ⲙ ⲡⲓ ⲙⲟⲩ . ⲛⲧⲉⲣⲉ ⲡ ⲕ̇ⲉ ⲥⲉⲉⲡⲉ ⲇⲉ ⲛⲁⲩ ⲉ̇ ⲧ ⲟⲩ ⲱⲙ ⲛⲙⲙⲁ ϥ ⲙ̇ⲡ ⲟⲩ ϫⲓ̇
ⲁ ⲩ ϫⲓ̇ ⲇⲉ̇ ⲟⲛ ⲛ ⲟⲩ ⲥⲁⲓⲇⲓ̇ ⲟⲛ ⲛ̇ ⲏⲣⲡ ⲛ ⲁ̇ⲡⲁⲣⲭⲏ . ϫⲉ ⲉⲩⲉ̇ ⲧⲁⲁ ϥ ⲛ̇ ⲛⲉ̇ ⲥⲛⲏⲩ ⲕⲁⲧⲁ ⲟⲩ ⲁⲡⲟⲧ ⲉ̇ ⲡ ⲟⲩⲁ . ⲁ ⲟⲩⲁ̇ ⲇⲉ ⲛ̇ ⲛⲉ ⲥⲛⲏⲩ ⲃⲱⲕ ⲉϩⲣⲁⲓ̇ ⲉϫ̇ⲛ̇ ⲧ̇ ⲕⲩⲡⲏ . ⲁ ϥ ⲡⲱⲧ ⲉ̇ⲃⲟⲗ ϩⲓ̇ϫⲱ ⲥ ⲁⲩⲱ̇ ⲛⲧⲉⲩⲛⲟⲩ ⲁ̇ ⲥ ϩⲉ ⲛϭⲓ̇ ⲧ̇ ⲕⲩⲡⲏ ⲁ ⲩ ⲃⲱⲕ ⲇⲉ ⲉ̇ ⲛⲁⲩ ⲉⲧⲃⲉ̇ ⲡⲉ ϩⲣⲟ̇ⲟⲩ ⲛ̇ⲧ ⲁ ϥ ϣⲱ ⲡⲉ . ⲁ ⲩ ϩⲉ ⲉ̇ ⲡ ⲥⲟⲛ ⲉ ϥ ⲛⲏϫ ϩⲓ̇ ⲡ ⲉ̇ⲥⲏⲧ . ⲁ ⲩ ϩⲓ̇ ⲧⲟⲟ̇ⲧ ⲟⲩ ⲉ ⲥ ⲱϣ ⲙ ⲙⲟ ϥ ⲉ ⲩ ϫⲱ ⲙⲙⲟ ⲥ̇ ϫⲉ ⲛⲧⲕ̇ ⲟⲩ ⲙⲁⲓ ⲉⲟⲟⲩ ⲉ̇ ϥ ϣⲟⲩⲉⲓⲧ . ⲕⲁ ⲗⲱⲥ ⲁ ⲡⲁⲓ ϣⲱⲡⲉ ⲙⲙⲟ ⲕ ⲻ ⲁ ⲡ ϩⲗⲗⲟ ⲇⲉ ϣⲗⲙ ⲉ ⲣⲟ ϥ ⲉ̇ ϥ ϫⲱ ⲙ̇ⲙⲟ ⲥ . ϫⲉ ⲁ̇ⲗⲱⲧⲛ̇ ϩⲁ ⲡⲁ ϣⲏⲣⲉ ⲟⲩ ϩⲱⲃ ⲅⲁⲣ ⲉ ⲛⲁ ⲛⲟⲩ ϥ ⲡ ⲉⲛⲧ ⲁ ϥ ⲁⲁ ϥ · ϥ ⲟⲛϩ ⲛ̇ϭⲓ ⲡ ϫⲟⲉⲓ̇ⲥ ϫⲉ ⲛ̇ⲛⲉ ⲩ ⲕⲉⲧ ⲧⲉⲓ ⲕⲩⲡⲏ ϩⲙ ⲡⲁ ⲟⲩⲟⲉⲓϣ . ⲧⲁⲣⲉ ⲧ ⲟⲓ̇ⲕⲟⲩⲙⲉⲛⲏ ⲧⲏⲣ ⲥ ⲉⲓ ⲙⲉ ϫⲉ ⲁ̇ ⲩ ⲕⲏⲡⲏ ϩⲉ ϩⲛ̇ ϣⲓ̇ⲏⲧ ⲉ̇ⲧⲃⲉ ⲟⲩ ⲁ̇ⲡⲟⲧ ⲛ ⲏⲣⲡ̇ ⲻ
ⲁ ⲩ ⲥⲟ̇ⲛ ⲕⲓⲙ ϩⲙ̇ ⲡⲉϥ ϭⲱⲛⲧ̇ ⲉ̇ϩⲟⲩⲛ ⲉ̇ ⲟⲩⲁ̇ ⲁ ϥ ⲁϩⲉ ⲣⲁⲧ ϥ̇ ⲉ̇ ⲡⲉ ϣⲗⲏⲗ ⲁ̇ ϥ̣ ⲁⲓⲧⲉⲓ̈ ⲉ ϫⲓ̇ ⲛ ⲟⲩ ⲙⲛⲧ̇ ϩⲁ ⲣϣ ϩⲏ̇ⲧ ⲉϫⲙ̇ ⲡⲉϥ ⲥⲟⲛ ⸱ ⲁⲩⲱ̇ ⲉ̇ ⲡⲁⲣⲁ ⲅⲉ ⲙ̇ ⲡ̇ ⲡⲓ̇ⲣⲁⲥⲙⲟⲥ ⲁ̇ϫⲙ̇ ⲡⲱⲗⲁϩ ⸱ ⲁⲩⲱ̇ ⲛ ⲧⲉ ⲩⲛⲟⲩ ⲁ̇ ϥ ⲛⲁⲩ ⲉ̇ ⲩ ⲕⲁⲡⲛⲟⲥ ⲉ̇ ϥ ⲛⲏⲩ ⲉ̇ⲃⲟⲗ ϩⲛ̄ ⲧⲉϥ ⲧⲁⲡⲣⲟ ⸱ ⲛ̇ⲧⲉ ⲣⲉ ⲡⲁⲓ̇ ⲇⲉ ϣⲱⲡⲉ ⲁ̇ ϥ ⲗⲟ ⲉ̇ ϥ ϭⲟⲛⲧ ·ⲻ
Ⲁ ϥ ⲃⲱⲕ ⲛ ⲟⲩⲟ̇ⲉⲓ̇ϣ ⲛ̇ϭⲓ̇ ⲡⲉ ⲡⲣⲉⲥⲃⲩⲧⲉⲣⲟⲥ ⲛ̇ ϣⲓ̇ ⲏⲧ ϣⲁ ⲡ ⲁⲣⲭⲏⲉ̇ⲡⲓ̇ⲥ ⲕⲟⲡⲟⲥ ⲛ̇ ⲣⲁⲕⲟⲧⲉ ·ⲻ Ⲁ ⲩⲱ̇ ⲛ̇ⲧⲉⲣⲉ ϥ ⲕ̇ⲧⲟ ϥ̇ ⲉ̇ ϣⲓ̇ⲏⲧ ⸱ ⲁ̇ ⲩ ϫⲛⲟⲩ ϥ ⲛ̇ ϭⲓ ⲛⲉ ⲥⲛⲏⲩ ϫⲉ ⲉ̇ⲣⲉ ⲧ̇ ⲡ̇ⲟ ⲗⲓ̇ⲥ̣ ⲣ ⲟⲩ ⸱ ⲛ̇ⲧⲟϥ Ⲇ ⲉ ⲡⲉϫⲁ ϥ ⲛⲁ ⲩ ϫⲉ Ⲫⲩ ⲥⲓ̇ ⲛⲁ ⲥⲛⲏⲩ ⲁ̇ⲛⲟⲕ ⲙ̇ⲡ ⲓ̇ ⲛⲁⲩ ⲉ ⲡ ϩⲟ ⲛ̇ ⲗⲁⲁ̇ⲩ ⲛ̇ ⲣ̣ⲱⲙⲉ ⲛ̇ⲥⲁ ⲡ ⲁⲣⲭⲏⲉ̇ ⲡⲓ̇ⲥⲕⲟⲡⲟⲥ ⲙⲁⲩⲁⲁ̇ ϥ Ⲛ ⲧⲟⲟⲩ ⲇⲉ ⲛ̇ⲧⲉⲣ ⲟⲩ ⲥⲱ ⲧⲙ̇ ⲁ̇ ⲩ ⲧⲁϫⲣⲟ ⲉ̇ⲧⲃⲉ ⲡ ϣⲁϫⲉ ⸱ ϫⲉ ⲉ̇ⲩⲉ ϩ̣ⲁ̣ⲣⲉϩ ⲉ̣ⲣ̣ⲟ ⲟⲩ ϩⲁⲃⲟⲗ ϩⲁ ⲡ ϫ̣ⲓ ϩⲣⲁ̣ ϥ ⲛ ⲛ ⲃⲁⲗ ·ⲻ
ⲡⲉ · ⲛ̇ ⲧ ⲟⲕ ⲇ ⲉ ⲛ̇ⲧⲕ̇ ⲟⲩ ⲕⲱⲥⲙⲓⲕⲟⲛ ⲙⲛ̇ ϭⲟⲙ ⲙ̇ⲙⲟ ⲕ · ⲉ ϣ̇ⲱⲡⲉ ⲙ̇ ⲡⲉⲓ̈ ⲙⲁ · ⲻ
ⲁ︤ ϥ ϫⲟⲟ ⲥ ⲛ̇ϭⲓ̇ ⲁ̇ⲡⲁ ⲓ̇ⲥⲁⲕ ϫⲉ ⲛⲉⲛ ⲉⲓ̇ⲟ̇ⲧⲉ ⲙⲉⲛ ⲁ̇ⲡⲁ ⲡⲁⲙⲃⲱ̇ ⲛⲉ ⲩ ⲫⲟ ⲣⲉⲓ̇ ⲛ̇ ϩⲉⲛ ϣ̇ⲧⲏⲛ ⲙ̇ ⲡⲉⲗϭⲉ ⲉ̇ ⲩ ϩⲛ̇ ⲛ̇ ⲧⲟⲉⲓ̇ⲥ ⲙⲛ̇ ϩⲛ̇ ϣ̇ⲧⲏⲛ ⲛ̇ ϣ̇ ⲃⲛ̇ⲛⲉ . ⲛ̇ⲧⲱⲧⲛ̇ ⲇⲉ ⲧⲉⲛⲟⲩ ⲧⲉⲧⲛ̇ ⲫⲟ ⲣⲉⲓ ⲛ̇ ϩⲛ̇ ϣ̇ⲧⲏⲛ ⲉ̇ ⲩ ⲧⲁⲉⲓ̇ⲏⲩ · ⲃⲱⲕ ⲛ̇ⲧⲱ ⲧⲛ̇ ⲙ̇ ⲡⲉⲓ̇ ⲙⲁ · ⲁ̇ ⲧⲉ ⲧⲛ̇ ⲧⲁⲕⲟ ϥ .ⲻ
Ⲉ︤ ⲩ ⲛⲁ ⲃⲱⲕ ⲇⲉ ⲉ̇ ⲡ ⲱϩⲥ̇ ⲡⲉϫⲁ ϥ ⲛⲁ ⲩ̇ ϫⲉ ⲛ̇ ϯ̇ ⲛⲁ ⲃⲱⲕ ⲁ̇ⲛ ⲉ̇ ⲕⲟⲧ ⲧ̇ ⲉ̇ ϯ̇ ⲛ̇ⲧⲟⲗⲏ ⲛⲏ ⲧⲛ̇ · ⲛ̇ ⲧⲉⲧⲛ̇ ϩⲁⲣⲉϩ ⲅⲁⲣ ⲁ̇ⲛ ·
Ⲛ ⲧⲟ ϥ ⲟ̇ⲛ ⲁ̇ ϥ ϫⲟⲟ ⲥ ϫⲉ ⲁ̇ ⲁ̇ⲡⲁ ⲡⲁⲙⲃⲱ ϫⲟⲟ ⲥ ϫⲉ ⲧⲁⲓ̇ ⲧⲉ ⲑ ⲉ̇ ⲉ̇ⲧⲉ ϣ̇ ϣⲉ ⲉ̇ ⲡ ⲙⲟⲛⲁⲭⲟⲥ ⲉ Ⲫ ⲟⲣⲉⲓ̇ ⲛ̇ ⲛⲉϥ ϩⲟⲓ̇ⲧⲉ · ϩⲱⲥⲧⲉ ⲉ̇ ⲛⲉϫ ⲧⲉϥ ϣ̇ⲧⲏⲛ ⲙ̇ ⲡ̇ ⲃⲟⲗ ⲛ̇ ⲧⲉϥ ⲣⲓ̇ ⲛ̇ ϣⲟⲙⲛⲧ̇ ⲛ̇ ϩⲟⲟⲩ . ⲛ̇ⲧⲉ ⲧⲙ̇ ⲗⲁ ⲁⲩ ⲧⲁⲓ̇ⲟ ⲥ ⲉ̇ ϥⲓ̇ⲧ̇ ⲥ · ⲧⲟ ⲧⲉ ⲉ̇ϥⲉ Ⲫ ⲟⲣⲓ̇ ⲙ̇ⲙⲟ ⲥ ·
ⲁ ϥ ϫⲟⲟ̇ ⲥ ⲛ̇ϭⲓ̇ ⲁ̇ⲡⲁ ⲕⲁ ⲥⲓ̇ⲁ̇ⲛⲟⲥ · ϫⲉ ⲁ̇ ϥ ϫⲟⲟ̇ ⲥ ⲛ̇ϭⲓ̇ ⲟⲩⲁ̇ ⲛ ⲉⲛ ⲥⲩⲛ ⲕ̇ⲗⲏⲧⲓ̇ⲕⲟⲥ · ⲉ̇ ⲁ̇ ϥ ⲁ̇ⲡⲟ ⲧⲁⲥⲥⲉ ⲛ̇ ⲛⲉϥ ⲭ̇ⲣⲏⲙⲁ ⲧⲏⲣ ⲟⲩ ⲁ̇ ϥ ⲧⲁ̇ⲁ ⲩ ⲛ̇ ⲛ̇ ϩⲏⲕⲉ · ⲁ̇ ϥ ⲕⲁ ϩⲛ̇ ⲕⲟⲩⲓ̇ ⲛⲁ ϥ ⲉ̇ⲧⲃⲉ ⲧⲉϥ ⲭ ⲣ ⲓ̇ⲁ̇ ⲙⲁ ⲩ ⲁ̇ⲁ ϥ ̄· ⲙ̇ⲡⲉ ϥ ⲟⲩⲱϣ ⲉ ⲱ̇ⲛϩ̇ ϩⲛ̇ ⲟ ⲩ ⲙⲛⲧ̇ ⲁ̇ⲡⲟⲧⲁⲕⲧⲓ̇ⲕⲟⲥ ⲉ̇ⲧ ϫⲏⲕ ⲉ̇ⲃⲟⲗ · ⲻ ⲛ̇ⲧⲉ ⲡⲉ ⲑ̇ⲃⲃⲓ̇ⲟ̇ ⲛ̇ ϩⲏⲧ · ⲻ Ⲡ ⲁⲓ̇ ⲇⲉ ⲁ̇ ϥ ϫⲱ ⲛ ⲟⲩ ϣⲁ ϫⲉ ⲛⲁϩⲣⲁ ϥ ⲛϭⲓ̇ ⲃⲁⲥⲓ̇ ⲙⲟⲥ ⲡ ⲉⲧ ϣⲟⲟ̇ⲡ ϩⲛ̇ ⲛ ⲉ ⲧ ⲟⲩⲁⲁⲃ · ⲉ̇ ϥ ϫⲱ ⲙ ⲙⲟ ⲥ ϫⲉ ⲧ̇ ⲙⲛⲧ̇ ⲥⲩⲛⲕ̇ ⲗⲏⲧⲓ̇ⲕⲟⲥ ⲁ̇ ⲕ ⲥⲟⲣⲙⲉ ⲥ · ⲁ̇ⲩⲱ̇ ⲧ̇ ⲙⲛⲧ̇ ⲙⲟⲛⲁ ⲭⲟⲥ ⲙ̇ⲡⲉ ⲕ ϩⲉ ⲉ̇ⲣⲟ ⲥ · ⲻ
Ⲁ ⲟⲩⲁ̇ ⲛ̇ ⲛⲉ ⲥⲛⲏⲩ ϫ̇ⲛⲉ ⲁ̇ⲡⲁ ⲡⲁ̇ⲥⲧⲁⲙⲱⲛ ϫⲉ ⲟⲩ ⲡⲉ ϯ̇ ⲛⲁ ⲁ̇ⲁ ϥ ϫⲉ ⲥⲉ ⲑ̇ⲗⲓ̇ⲃⲉ ⲙ̇ⲙⲟ ⲓ̇ ⲉ ⲓ̇ ϯ̇ ⲙ̇ ⲡⲁ ϩⲱⲃ ⲛ̇ ϭⲓ̇ϫ ⲉ̇ⲃⲟⲗ · Ⲁ ϥ ⲟⲩⲱ̇ϣⲃ ⲛ̇ϭⲓ̇ ⲡ ϩ̇ⲗ ⲗⲟ ⲡⲉϫⲁ ϥ ϫⲉ ⲡ̇ ⲕⲉ · ⲁ̇ⲡⲁ ϫⲓ̇ϫⲱⲓ · ⲙ̇ⲛ ⲡ̇ ⲕⲉ ⲥⲉⲉ̇ⲡⲉ ϣⲁ ⲩ ϯ̇ ⲡⲉⲩ ϩⲱⲃ ⲛ̇ ϭⲓϫ ⲉ̇ⲃⲟⲗ · ⲡⲁⲓ̇ ⲛ ⲟⲩ ⲟ̇ⲥⲉ ⲁ̇ⲛ ⲡⲉ ·ⲻ Ⲉ ⲕϣⲁⲛ ⲛⲟⲩ ⲇⲉ ⲉ̇ ϯ̇ ⲁ̇ϫⲓ̇̇ ⲧ̇ ϯ̇ⲙⲏ ⲛ ⲟⲩ̇ ⲥⲟⲡ ⲛ ⲟⲩⲱ̇ⲧ ⲛⲧⲉ ⲡ ⲓ̇ⲇⲟⲥ Ⲉ ⲕϣⲁⲛ ⲟⲩⲱ̇ϣ ⲇⲉ ⲉ̇ ⲕⲁ ⲟⲩ ⲕⲟⲩⲓ̇ ⲉ̇ⲃⲟⲗ ϩⲛ̇ ⲥⲟⲩⲛ̇ⲧ ϥ̇ · ⲛ̇ⲧⲟⲕ ⲉ̇ⲧ ⲧⲱϣ · ⲧⲁⲓ̇ ⲧⲉ ⲧ ϩⲉ ⲉ̇ ⲧⲉⲕ ⲛⲁ ϭⲛ̇ ⲙ̇ⲧⲟⲛ ·ⲻ Ⲡ ⲉϫⲉ ⲡ̇ ⲥⲟⲛ̇ ⲛⲁ ϥ ϫⲉ ⲉ ϣⲱⲡⲉ ⲟⲩⲛ̇ⲧⲁ ⲓ̇ ⲧⲁ ⲭ̇ⲣⲓ̇ⲁ̇ ⲙ̇ⲙⲁⲩ · ⲕ ⲟⲩ ⲱ̇ϣ ⲉ ⲧⲙ̇ ⲧ̇ⲣ ⲁ ϥⲉⲓ̇ ⲣⲟⲟⲩϣ̇ ϩⲁ ϩⲱⲃ ⲛ̇ ϭⲓ̇ϫ · Ⲁ ϥ ⲟⲩⲱ̇ϣⲃ̇ ⲛ̇ϭⲓ̇ ⲡ̇ ϩⲗ ⲗⲟ ϫⲉ ⲕⲁⲛ ⲟⲩⲛ̇ⲧⲁ ⲕ ϩⲱⲃ ⲛⲓ̇ⲙ ⲙ̇ⲡⲣ̇ ⲕⲁ ⲡ̇ ϩⲱ Ⲃ ⲛ Ϭⲓ̇ϫ ⲉ̇ Ⲃ ⲟ Ⲗ ⲡ ⲉⲧⲉ ⲟⲩⲛ̇ ϭⲟⲙ ⲙ̇ⲙⲟ ⲕ ⲉ̇ ⲁ̇ⲁ ϥ ⲁ̇ⲣⲓ̈ ϥ · ⲙⲱⲛⲟⲛ ϩⲛ̇ ⲟⲩ ϣ̇ⲧⲟⲣⲧ̇ⲣ ⲁ̇ⲛ ·
Ⲁ ⲟⲩ ⲥⲟⲛ ϫ̇ⲛⲉ ⲁ̇ⲡⲁ ⲥⲁⲣⲁ ⲡⲓ̇ⲟⲛ ϫⲉ ⲁ̇ϫⲓ̇ ⲟⲩ ϣⲁϫⲉ ⲉⲣ̇ⲟ ⲓ̇ · ⲡⲉϫⲉ̇̇ ⲡ̇ ϩ̇ⲗⲗⲟ ⲛⲁ ϥ ϫⲉ ⲉ̇ ⲓ ⲛⲁ ϫⲉ ⲟⲩ ⲛⲁ ⲕ ϫⲉ ⲁ̇ ⲕ ϥⲓ̇ ⲛⲉ ⲛ ⲕⲁ ⲛ̇ ⲛ̇ ϩⲏⲕⲉ · ⲙⲛ̇ ⲛⲉ ⲭⲏⲣⲁ ⲙⲛ̇ ⲛ ⲟⲣ Ⲫ ⲁⲛⲟⲥ · ⲁ̇ ⲕ ⲕⲁ̇ⲁ ⲩ ϩ̇ⲙ ⲡ̇ ϣⲟⲩ ϣⲧ̇ · ⲁ̇ ϥ ⲛⲁⲩ ⲅⲁⲣ ⲉ̣ ⲡ ϣⲟⲩϣⲧ̇ ⲉ̇ ϥ ⲙⲉϩ ⲛ̇ ϫⲱⲱ̇ⲙⲉ ·
Ⲁ ⲩ̇ ϫ̇ⲛⲉ ⲧ ̇ⲙⲁⲕⲁⲣⲓ̇ⲁ ⲥⲩⲛ ⲕ̇ⲗⲏⲧⲓ̇ⲕⲏ · ϫⲉ ⲛⲉ ⲟⲩ ⲁⲅⲁⲑⲟⲛ ⲉ̇ ϥ ϫⲏⲕ ⲉ̇ ⲃⲟⲗ ⲧⲉ ⲧ̇ ⲙⲛⲧ̇ ⲁ̇ⲧ ϩ̇ ⲛⲁⲁ̇ⲁⲩ · ⲁ̇ ⲥ ⲟⲩⲱ̇ϣⲃ̇ ϫⲉ ⲟⲩ ⲁ̇ⲅⲁⲑⲟⲛ ⲛ̇ ϩⲟⲩⲟ̇ ⲡⲉ ⲉ̇ ϥ ϫⲏⲕ ⲉⲃⲟⲗ ⲛ̇ ⲛ ⲉⲧⲉ ⲙⲛ̇ ϭⲟⲙ ⲙ̇ⲙⲟ ⲟⲩ · Ⲛ ⲉⲛⲧ ⲁ ⲩ ϩⲩⲡⲟⲙⲓ̇ⲛⲉ ⲅⲁⲣ ϩ̇ⲙ ⲡⲁⲓ̇ ⲟⲩⲛⲧⲁ ⲩ ⲙ̇ⲙⲁⲩ ⲛ ⲟⲩ ⲑ̇ⲗⲓ̇ⲯⲓ̇ⲥ ϩⲛ̇ ⲧ̇ ⲥⲁⲣⲝ̇ · ϩⲛ̇ ⲧⲉ ⲯⲩ ⲭⲏ ⲇⲉ ⲟⲩⲛ̇ⲧⲁ ⲩ ⲙ̇ⲙⲁⲩ ⲛ ⲟⲩ ϩ̇ⲙⲟⲧ ·ⲻ Ⲛ ⲑ ⲉ ⲅⲁⲣ ⲛ̇ ϩ̇ⲛ ϩⲟⲓ̇ⲧⲉ ⲉ̇ ⲩ ϫⲟⲟ̇ⲣ ⲉ̇ ⲩ ϩⲱⲙ ⲉ̇ϫⲱ ⲟⲩ · ⲁⲩⲱ̇ ⲉ̇ ⲩ ϣⲱⲙ ⲙ̇ⲙⲟ ⲟⲩ ϣⲁ ⲩ ⲧ̇ⲣⲉ ⲩ ⲕⲱⲧⲉ ϩⲛ̇ ⲟⲩ ϫⲛⲁϩ ϣⲁⲛⲧ ⲟⲩ ⲟⲩⲃⲁϣ · ⲧⲁⲓ̇ ⲧⲉ ⲧ ϩⲉ ⲛ̇ ⲧⲉ ⲯⲩⲭⲏ ⲉ̇ⲧ ϫⲟⲟⲣ ϩⲛ̇ ⲧ ⲙⲛⲧ̇ ϩⲏⲕⲉ ϩⲁ ⲡⲉⲩ ϩ̇ⲧⲟⲣ ⲉ ̇ϣⲁ ⲩ ⲁ̇ⲙⲁϩ ⲧⲉ ⲛ̇ ϩⲟⲩⲟ̇ ·ⲻ
Ⲁ ϥ ϫⲟⲟ̇ ⲥ ⲛ̇ϭⲓ̇ ⲁ̇ⲡⲁ ϩⲩⲡⲉ ⲣⲉⲭⲓ̇ⲟⲥ ϫⲉ ⲡ ⲁϩⲟ ⲙ̇ ⲡ̇ ⲙⲟⲛⲁⲭⲟⲥ ⲡⲉ̇ ⲧⲙ ϫ̇ⲡⲉ Ⲗ ⲁⲁ Ⲩ ⲛ̇ ϩ Ⲩ ⲗⲏ ⲛⲁ ϥ · ⲱ̇ⲧⲡ̇ ⲛⲁ ⲕ ⲉ ϩⲟⲩⲛ · ⲁⲩⲱ̇ ⲛ̇ ⲅ̇ ⲥⲱⲟⲩϩ̇ ⲛⲁ ⲕ ⲉ̇ϩⲟⲩⲛ ϩⲛ̇ ⲙ̇ ⲡⲏⲩⲉ · Ⲟ ⲩ ⲁ̇ⲧ ⲟⲩⲱ̇ ⲅⲁⲣ ⲛⲁ ⲕ ⲡⲉ ⲡ ⲙ̇ⲧⲟⲛ ⲛ̇ ϣⲁ ⲉ̇ⲛⲉϩ ·
Ⲛ ⲉ̇ ⲟⲩⲛ̇ ⲟⲩⲁ ⲇⲉ ⲛ̇ⲧⲉ ⲛ ⲉ ⲧ ⲟⲩⲁ̇ⲁⲃ ⲉ̇ ϣⲁ ⲩ ⲙⲟⲩⲧⲉ ⲉ̇ⲣⲟ ϥ ϫⲉ ⲫⲓ̇ⲗⲁⲅⲣⲓ̇ⲟⲥ · ⲉ̇ ϥ ⲟⲩⲏ̇ϩ ϩⲛ̇ ⲑ︦ ⲓ̇︦︦︦︦ⲗ︦ⲏ︦ⲙ︦ · ⲉ̇ ϥ ⲣ̇ ϩⲱⲃ ϩⲛ̇ ⲟⲩ ϩⲓ̇ⲥⲉ · ϣⲁⲛⲧⲉ ϥ ϫ̇ⲡⲟ ⲛⲁ ϥ ⲙ̇ ⲡⲉϥ ⲟ̇ⲉⲓ̇ⲕ ⲙ̇ⲙⲓ̇ⲛⲙⲙⲟ ϥ · Ⲛ ϩⲱⲥⲟⲛ ⲇⲉ̇ ϥ ⲁ̇ϩⲉ ⲣⲁⲧ̇ ϥ ϩⲛ̇ ⲧ ⲁⲅⲱⲣⲁ ⲉ̇ ϯ̇ ⲙ̇ ⲡⲉϥ ϩⲱⲃ ⲛ̇ ϭⲓ̇ϫ ⲉ̇ⲃⲟⲗ · ⲉⲓ̈ⲥ ϩⲏⲏ̇ⲧⲉ ϩⲛ̇ ⲟⲩ ϣ̇ⲥ̇ⲛⲉ ⲁ̇ ϥ ϭⲓ̇ⲛⲉ ⲛ ⲟⲩ ⲃⲁⲗⲗⲁⲧⲓ̇ⲟⲛ ⲉ̇ ⲩⲛ̇ ⲙⲏⲧ ⲛ̇ ϣⲉ ⲛ̇ ϩⲟⲗⲟ ⲕⲟⲧⲧⲓ̇ⲛⲟⲥ ϩⲓ̇ⲱⲱ ⲥ · ⲁ̇ ϥ ⲁ̇ϩⲉ ⲣⲁⲧ ϥ̇ ϩⲙ̇ ⲡⲉϥ ⲙⲁ ⲉ̇ ϥ ϫⲱ ⲙ̇ⲙⲟ ⲥ · ϫⲉ ϩⲁⲡⲥ̇ ⲡⲉ ⲉ̇ ⲧⲣⲉ ⲡ ⲉⲛ̇ⲧ ⲁ ϥ ⲥⲟⲣⲙ ⲉⲥ ⲉⲓ̈ ·ⲻ Ⲁ ⲩⲱ̇ ⲉⲓ̇ⲥ ⲡ ⲉⲧ ⲙ̇ⲙⲁⲩ ⲁ̇ ϥ ⲉⲓ̇ ⲉ̇ ϥ ⲣⲓ̇ⲙⲉ · ⲁ̇ ϥ ϭⲟⲡ̇ ϥ ⲇⲉ ⲛ̇ϭⲓ̇ ⲡ̇ ϩ̇ⲗⲗⲟ ⲁ̇ ϥ ϫⲓ̇ⲧ ϥ ⲛⲥⲁ ⲟⲩ ⲥⲁ ⲁ̇ ϥ ⲧⲁ̇ⲁ ⲥ ⲛⲁ ϥ · ⲡ ⲉⲧ ⲙ̇ⲙⲁⲩ ⲇⲉ ⲁ ϥ ⲁⲙ̇ⲁϩⲧⲉ ⲙ̇ⲙⲟ ϥ ⲉ̇ ϥ ⲟⲩⲱ̇ϣ ⲉ̇ ϯ̇ ⲛ ⲟⲩⲱ̇ⲛ ⲛⲁ ϥ · ⲡ̇ ϩ̇ⲗⲗⲟ ⲇⲉ ⲙ̇ ⲡⲉ ϥ ⲟⲩⲱ̇ϣ ⲉ ϫⲓ̇ ·ⲻ Ⲧ ⲟⲧⲉ ⲁ̇ ϥ ϩⲓ ⲧⲟⲟ̇ⲧ ϥ̇ ⲉ̇ ϫⲓ̇ ϣ̇ⲕⲁⲕ ⲉⲃⲟⲗ ⲉ̇ ϥ ϫⲱ ⲙ̇ⲙⲟ ⲥ̣ · ϫⲉ ⲁ̇ⲙⲏⲓ̇ ⲧⲛ̇ ⲛ ⲧⲉⲧ̇ⲛ ⲛⲁⲩ ⲉ̇ ⲩ ⲣⲱⲙⲉ ⲛⲧⲉ ⲡ̇ ⲛⲟⲩ ⲧⲉ ϫⲉ ⲛ̇ⲧ ⲁ ϥ ⲣ ⲟⲩ ·ⲻ Ⲡ ϩ̇ⲗⲗⲟ ⲇⲉ ⲁ̇ ϥ ⲡⲱⲧ ⲛ̇ ϫⲓ̇ⲟⲩⲉ̇ ⲁ̇ ϥ ⲉⲓ ⲉ̇ⲃⲟⲗ ϩⲛ ⲧ̇ ⲡⲟⲗⲓ̇ⲥ · ϫⲉ ⲛ̇ⲛⲉ ⲩ ⲥⲟⲩ ⲱⲛ ϥ
Ⲛ ϭ ⲓ̇ ⲁ̇ⲡⲁ ⲃⲉⲛⲓ̇ⲁ̇ⲙⲓ̇ⲛ ⲙⲛ̇ ⲛⲉϥ ⲙⲁⲑⲏⲧⲏⲥ · ϫⲉ ⲙⲟ̇ⲟⲩϣⲉ ϩⲛ̇ ⲧⲉ ϩⲓ̇ⲏ̇ ⲙ̇ ⲡ ⲣ̇ⲣ̇ⲟ · ⲁⲩⲱ̇ ⲱ̇ⲡ ⲛ̇ⲥⲁ ⲙ̇ ⲙⲓ̇ⲗⲓ̇ⲟⲛ ⲁⲩⲱ̇ ⲛ̇ ⲧⲉⲧ ⲛⲁ ϣⲱ ⲥ̇ⲙ ⲁ̇ⲛ ·ⲻ
Ⲁ ϥ ϫⲟⲟ̇ ⲥ ⲛ̇ϭⲓ̇ ⲁ̇ⲡⲁ ⲃⲏⲥⲁ ⲣⲓⲟⲛ · ϫⲉ ⲁⲓ̇ ⲣ̇ ϩ̇ⲙⲉ ⲛ ⲟⲩ ϣⲏ ϩⲛ̇ ⲧ̇ ⲙⲏⲧⲉ ⲛ ⲟⲩ ϩ̇ⲣⲁⲙⲛⲟⲥ ⲉ ⲓ̇ ⲁϩⲉ ⲣⲁⲧ ⲙ̇ⲡ ⲓ̇ ⲛ̇ⲕⲟⲧⲕ̇ ·ⲻ
Ⲁ ⲟⲩⲁ̇ ⲛ̇ ⲛⲉ ⲥⲛⲏⲩ ϫ̇ⲛⲟⲩ ϥ ⲛ ⲟⲩ ϩⲟⲟⲩ ϫⲉ ⲁ̇ⲡⲁ ⲉ̇ⲣ ϣⲁⲛ ⲟⲩ ϩⲟⲧⲉ ϣⲱ ⲡⲉ ϩⲛ̇ ⲟⲩ ϣ̇ⲡ ⲛ̇ ϣⲱⲡ ϣⲁ ⲕ ⲣ̇ ϩ̇ⲟⲧⲉ ϩⲱ̇ⲱ̇ ⲕ · Ⲡ ⲉϫⲉ ⲡ̇ ϩ̇ⲗⲗⲟ ⲛⲁ ϥ ϫⲉ ⲉ̇ⲣϣⲁⲛ ⲧ̇ ⲡⲉ ⲧⲱϭⲉ ⲉ̇ ⲡ ⲕⲁϩ̇ ⲛ̇ ⲑⲉⲱ̇ⲇⲱⲣⲟⲥ ⲛⲁ̣ ⲣ̇ ϩⲟⲧⲉ ⲁ̇ⲛ ·ⲻ Ⲛ ⲉ ⲁ̇ ϥ ⲧⲱⲃⲁϩ ⲅⲁⲣ ⲙ̇ ⲡ̇ ϫⲟⲉⲓ̇ⲥ ⲉ̇ ⲧⲣⲉ ϥ ϥⲓ̇ ⲉ̇ⲃⲟⲗ ⲙ̇ⲙⲟ ϥ ⲛ̇ ⲧ̇ ⲙⲛⲧ ϭⲁⲃ ϩⲏⲧ ·ⲻ
Ⲟ ⲩ ⲥⲟⲛ ⲉ̇ ϥ ϩⲙ̇ⲟⲟⲥ ϩⲛ̇ ⲛ̇ ⲣⲓ̇ ⲙⲁⲩⲁ̇ⲁ ϥ ⲁ̇ ϥ ϣ̇ⲧⲟⲣ ⲧⲣ̇ · ⲁ̇ ϥ ⲃⲱⲕ ⲇⲉ ϣⲁ ⲁ̇ⲡⲁ ⲑⲉⲱ̇ⲇⲟⲣⲟⲥ ⲛ̇ⲧⲉ ⲡ̇ ϩⲉⲣⲙⲏⲥ ⲁ̇ ϥ ϫⲟⲟ̇ ⲥ ⲛⲁ ϥ ⲻ Ⲡ ⲉϫⲉ ⲡ̇ ϩⲗ̇ⲗⲟ ⲇⲉ ⲛⲁ ϥ ϫⲉ ⲃⲱⲕ ⲛ̇ ⲅ̇ ⲑⲃ̇ⲃⲓ̇ⲉ̇ ⲡⲉⲕ ϩⲏⲧ ⲛ̇ ⲅ̇ ϭⲱ ⲙⲛ̇ ϩⲛ̇ ⲕⲟⲟⲩⲉ̇ ⲉ̇ ⲕ ϩⲩⲡⲟ ⲧⲁⲥⲥⲉ ⲛⲁ ⲩ ·ⲻ Ⲁ ϥ ⲃⲱⲕ ⲇⲉ ⲁ̇ ϥ ϭⲱ ⲙⲛ̇ ϩⲟⲓ̇ⲛⲉ ϩⲙ̇ ⲡ̇ ⲧⲟⲟⲩ ⲁ̇ ϥ ⲕ̇ⲧⲟ ϥ ⲟ̇ⲛ ⲁ̇ ϥ ⲉⲓ̇ ϣⲁ ⲡ̇ ϩⲗ̇ⲗⲟ ⲡⲉϫⲁ ϥ ϫⲉ ⲙ̇ⲡ ⲓ ⲙ̇ⲧⲟⲛ ⲉ ⲓ̈ ⲟⲩ ⲏ̇ϩ ⲙⲛ̇ ⲛ̇ ⲣⲱⲙⲉ ⲻ Ⲡ ⲉϫⲉ ⲡ̇ ϩⲗ̇ⲗⲟ ⲇⲉ ⲛⲁ ϥ ϫⲉ ⲉ̇ϣⲱⲡⲉ ⲙ̇ⲡⲉ ⲕ ⲙ̇ⲧⲟⲛ ⲙⲁⲩⲁ̇ⲁ ⲕ · ⲟⲩⲇⲉ ⲟ̇ⲛ ⲉ̇ ⲕ ϣⲟⲟⲡ ⲙⲛ̇ ⲛ̇ ⲕⲟⲟⲩⲉ ⲛ ⲅ̇ ⲛⲁ ⲙ̇ ⲧⲟⲛ ⲁⲛ ·ⲻ Ⲉ ⲧⲃⲉ ⲟⲩ ⲁ̇ ⲕ ⲉⲓ̇ ⲉ̇ⲃⲟⲗ ⲉ ⲣ̇ ⲙⲟⲛⲁⲭⲟⲥ · ϫⲉⲕⲁⲥ ⲁ̇ⲛ ⲉ̇ ⲕ ⲛⲁ ⲧⲱⲟⲩⲛ̇ ϩⲁ ⲛ̇ ⲑ̇ⲗⲓ̈ⲯⲓ̇ⲥ · ⲁ̇ϫⲓ̇ ⲥ ⲉ̇ ⲣⲟ ⲓ̇ ϫⲉ ⲉⲓ̇ⲥ ⲟⲩⲏ̇ⲣ ⲛ̇ ⲣⲟⲙ ⲡⲉ ⲛ̇ ϫⲓ̇ ⲛⲧ ⲁ ⲕ ϯ̇ ⲙ̇ ⲡⲉⲓ̇ ⲥ̇ⲭⲩⲙⲁ ϩⲓ̇ⲱ̇ⲱ ⲕ . ⲡⲉ Ϫ ⲁ ϥ ϫⲉ ⲉⲓ̇ⲥ ϣ̇ ⲙⲟⲩⲛ ⲛ̇ ⲣⲟⲙⲡⲉ ⲻ Ⲡ ⲉϫⲉ ⲡ̇ ϩⲗ̇ⲗⲟ ⲛⲁ ϥ ϫⲉ ⲛⲁⲙⲉ ⲉⲓ̇ⲥ ϣ̇ϥⲉ ⲛ̇ ⲣⲟⲙⲡⲉ ϫⲓ̇ ⲛⲧ ⲁ ⲓ̇ ⲉⲣ̇ ⲙⲟⲛⲁⲭⲟⲥ ⲙ̇ⲡ ⲓ̇ ϭⲛ̇ ⲟⲩ ⲙ̇ⲧⲟⲛ ⲛ̇ ⲟⲩ ϩⲟⲟⲩ ⲛ ⲟⲩ ⲱⲧ . ⲁⲩⲱ̇ ⲛ̇ⲧⲟⲕ ⲕ ⲟⲩⲱ̇ϣ ⲉ̇ ⲉⲙ̇ⲧⲟⲛ ϩⲛ̇ ⲧⲉⲓ̇ ϣ̇ⲙⲟⲩⲛⲉ ⲛ̇ ⲣⲟⲙⲡⲉ .
Ⲁ ⲩ ϫⲟⲟ̇ ⲥ ⲉ̇ⲧⲃⲉ ⲁ̇ⲡⲁ̇ ⲑⲉ ⲱ̇ⲇⲱⲣⲟⲥ · ⲙⲛ̇ ⲁ̇ⲡⲁ ⲗⲟⲩⲕⲓ̇ⲁ̇ⲛⲟⲥ ⲛⲁ ⲡ̇ ϩⲉ ⲛⲁⲧⲟⲛ · ϫⲉ ⲁ̇ ⲩ ⲣ̇ ⲧⲁⲓ̇ⲟⲩ ⲛ̇ ⲣⲟⲙⲡⲉ ⲉ̇ ⲩ ⲣ̇ ϩⲁⲗ ⲙ̇ ⲡⲉⲩ ⲙⲉⲉⲩⲉ̇ ⲙ ⲙⲓ̇ⲛⲙ̇ⲙⲟ ⲟⲩ · ϫⲉ ⲉ̇ⲣϣⲁⲛ ⲧⲉ ⲡⲣⲱ ⲟⲩ ⲉⲓ̇ⲛⲉ̣ ⲧ̣ⲛ ⲛⲁ ⲡⲱⲱ ⲛⲉ̇ ⲉ̇ⲃⲟⲗ ϩ̇ⲙ ⲡⲉⲓ̇ ⲙⲁ · Ⲉ ⲣϣⲁⲛ ⲡ̇ ϣⲱⲙ ⲇⲉ ϣⲱⲡⲉ ϣⲁ ⲩ ϫⲟ ⲟ ⲥ · ϫⲉ ⲉ̇ⲣϣⲁⲛ ⲡ̇ ϣⲱⲙ ⲡⲁⲣⲁⲅⲉ ⲧⲛ̇ ⲛⲁ ⲡⲱ̇ⲱ̇ⲛⲉ ⲉ̇ⲃⲟⲗ ϩ̇ⲙ ⲡⲉⲓ̇ ⲙⲁ ·ⲻ Ⲁ ⲩⲱ̇ ⲧⲁⲓ̇ ⲧ̣ⲉ ⲑ ⲉ ⲛⲦ ⲁ ⲩ ⲣ̇ ⲡⲉⲓ̇ ⲟⲩⲟ̣ⲉ̣ⲓ̇ϣ ⲧⲏⲣ̇ ϥ ⲛ̇ϭⲓ̇ ⲛⲉⲛ ⲉⲓ̇ⲟⲧⲉ · ⲛⲁⲓ̇ ⲉⲧ ⲟ Ⲩ ⲉⲓ̇ⲣⲉ ⲙ̇ ⲡⲉ Ⲩ ⲙⲉ ⲉ̇ⲩⲉ̇ ⲛ̇ϣⲁ ⲉ̇ⲛⲉϩ ·ⲻ
̇ⲛ̇ ϩ ⲩ ⲇⲟⲛⲏ ⲉ̇ ⲧ ⲥⲏϣ ⳾ ⲛⲁⲓ̇ ⲛⲉ ⲛⲧ ⲁ ⲩ ⲥ̇ⲙⲛ̇ ⲛⲟⲙⲟⲥ ⲛⲁ ⲛ ⲉ̇ⲣⲟ ⲟⲩ ⳾ ⲉ ϣⲱⲡⲉ ⲇⲉ ⲁ̇ ⲡ ϣⲱ ⲛⲉ ⲧ̇ⲣⲉ ⲛⲁⲓ̇ ⲣ̇ ⲁ̇ⲧ ϭⲟⲙ ⲛ̇ⲛⲁϩⲣⲁ ⲛ ⳾ ⲡ̇ ϣⲁϫⲉ ⲟⲩ ϩⲟⲩⲟ̇ ⲡⲉ ·ⲻ ⲉ ⲧⲃⲉ ⲟⲩ ⲇⲉ ϯ ϫⲱ ⲙ̇ ⲙⲟ ⲥ ⳾ ϫⲉ ⲟⲩ ϩⲟⲩⲟ̇ ⲡⲉ ⲡ ϣⲁϫⲉ ·ⲻ ⲛ ⲑ ⲉ ⲅⲁⲣ ⲛ ⲟⲩ ⲛⲟϭ ⲙ̇ ⲡⲁϩ ⲣⲉ ⲉ̇ ϥ ϭⲙ̇ϭⲟⲙ ⲙ̇ⲙⲁ ⲧⲉ ϩⲙ ⲡ̇ ⲥⲱⲙⲁ ⲙ̇ ⲡ̇ ϣⲱⲛⲉ ⳾ ⲡ̇ ϩⲓ̇̇ⲥⲉ ⲛ̇ ⲣⲉϥ ⲱ̇ϫⲛ̇ ⲙ̇ ⲡ̇ ⲛⲟⲃⲉ ⲕⲏ ⲉ̇ϩⲣⲁⲓ ⲻ ⲁⲩⲱ̇ ⲧⲁⲓ̇ ⲧⲉ ⲧ ⲛⲟϭ ⲛ ⲁⲥⲕⲏ ⲥⲓ̇ⲥ ⲙ̇ ⲙⲛⲧ̇ ⲣⲉϥ ϥⲉⲓ̇ ⲉ̇ ⲣⲟ ⲕ ϩⲛ̇ ⲛ̇ ϣⲱⲛⲉ ⲙⲛ̇ ⲙ̇ ⲙⲛⲧ̇ ⲣⲉϥ ϣⲡ̇ ϩ̇ⲙⲟⲧ ϩⲛ̇ ⲛ̇ ϩⲩⲙⲛⲟⲥ ⲉ̇ ϫⲟ̇ⲟⲩ ⲥⲟⲩ ⲉ̇ϩⲣⲁⲓ̇ ϣⲁ ⲡ̇ ⲛⲟⲩ ⲧⲉ ⳾ ⲉ̇ ⲧⲣⲉ ⲛ ϥⲉⲓ̇ ⲛ ⲛⲉⲛ ⲃⲁⲗ ⲉ̇ϩⲣⲁⲓ̇ ⲉ̇ⲣⲟ ϥ ϩⲛ̇ ⲟⲩ ⲙⲛⲧ̇ ⲣⲉϥ ϣⲡ̇ ϩ̇ ⲙⲟⲧ ·ⲻ ⲙ ⲡⲣ̇ⲧ̇ⲣⲉ ⲛ ϣⲱⲡⲉ ϩⲱⲥ ⲉ̇ ⲛ ⲧⲱⲟⲩⲛ̇ ϩⲛ̇ ⲟⲩ ϩ̇ⲣⲟϣ ⳾ ⲁ̇ ⲛ ⲛⲟⲩ ϫⲉ ⲅⲁⲣ ⲉ̇ⲃⲟⲗ ⲙ̇ⲙⲟ ⲛ ⲛ̇ ⲛ ⲱⲣⲅⲁⲛⲟⲛ ⲛ̇ ⲧ̇ ⲙⲛⲧ̇ ⲁⲧ ⲥⲓ̇ ⳾ ⲁ̇ⲗⲗⲁ ⲧⲛ̇ ⲛⲁⲩ ⲉ̇ ⲡ ⲉⲟⲟⲩ ⲙ̇ ⲡ̇ ⲛⲟⲩ ⲧⲉ ⲛ̇ ⲑ ⲉ ⲛ ⲟⲩ ⲓ̇ⲁⲗ ⳾ ϩⲓ̇ ⲧⲙ̇ ⲡ̇ ⲃⲁⲗ ⲙ ⲡ ϩⲏⲧ ⲉ̇ⲧ ϩⲓ̇ϩⲟⲩⲛ ·ⲻ ⲕ ⲁⲛ ⲉ̇ ⲁ̇ ⲩ ϥⲓ̇ ⲛ̇ⲧⲟⲟⲧ ⲛ̇ ⲙ̇ ⲡ̇ ⲃⲟⲗ ⲙ̇ ⲡⲉⲛ ⲥⲱ ⲙⲁ ⲉⲧ ϩⲓ̇ⲃⲟⲗ ⳾ ⲉ̇ⲛϣⲁⲛ ⲣ̇ ⲁ ⲗ̇ ⲙⲁ ⲣ ⲛ̇ ϣ̇ⲡ̇ ϩ̇ ⲙⲟⲧ ϫⲉ ⲁ̇ ⲛ ⲕⲱ ⲛ̣ⲥⲱ ⲛ ⲛ̇ ⲧ̇ ϭⲓ̇ⲛ ⲛ ⲥⲱⲧ [ⲙ] [...] ⲱⲟⲩⲉⲓ̇ⲧ ·ⲻ ⲁ ⲛ ϣⲱ̇ⲱ̇ϭⲉ […..] ⲟⲩⲛ̇ⲧⲁ ⲛ ⲙ̇ⲙⲁ̣ [.] [.] ⲛ ⲉⲧ ϩⲓ̇ϩⲟⲩⲛ ⲉ̇ ⲩ ⲥⲃ̇ⲧⲱ̣ [ⲧ] ⲟⲩⲃⲉ̇ ⲡ ⲡⲟⲗⲩⲙⲟⲥ ⲙ̇ ⲡ ϫⲁϫⲉ ⳾ ⲉ̇ϣϫⲉ ⲡ ϣⲱⲛⲉ ⲁ̇ⲙⲁϩⲧⲉ ϩⲓ̈ ϫⲙ̇ ⲡⲉⲛ ⲥⲱⲙⲁ ⲧⲏ ⲣ ϥ̇ ⳾ ⲁ̇ⲗⲗⲁ ⲕⲁⲧⲁ ⲡ̇ ⲣⲱⲙⲉ ⲉ̇ⲧ ϩⲓ̇ϩⲟⲩⲛ ⲡ̇ ⲧⲁⲗϭⲟ ⲁ̇ⲩⲝⲁⲛⲉ ⲛ̇ ϩⲟⲩⲟ̇ ·ⲻ
ⲁ ⲩ ϫⲟⲟ̇ ⲥ ⲉ̇ⲧⲃⲉ ⲧ̇ ⲙⲁⲕⲁ ⲣⲓ̇ⲁ̇ ⲥⲁⲣⲁ ⲧ̇ ⲡⲁⲣⲑⲉⲛⲟⲥ ϫⲉ ⲁ̇ ⲥ ⲉⲣ ⲥⲉ ⲛ̇ ⲣⲟⲙⲡⲉ ⲉ̇ ⲥ ⲟⲩⲏ̇ϩ ⲙ̇ ⲡⲉ ⲧⲡⲉ ⲙ̇ ⲡ ⲓ̇ⲉ̇ⲣⲟ · ⲙ̇ⲡⲉ ⲥ ⲕⲉ ⲣⲁⲧ ⲥ̇ ⲉ̇ⲃⲟⲗ ⲉ̇ⲛⲉϩ ⲉ̇ ⲛⲁⲩ ⲉ̇ ⲡ ⲓ̇ⲉ̇ⲣⲟ . ⲻ
ⲁ ⲥ ϫⲟⲟ̇ ⲥ ⲟ̇ⲛ ϫⲉ ϩⲙ̇ ⲡ̇ ⲕⲟⲥⲙⲟⲥ ⲛ ⲉⲧ ϣⲟⲗ︤ϩ︥ ⲙⲉ ⲩ ⲛⲟϫ ⲟⲩ ⲉ̇ ⲡⲉ ϣ ⲧⲉⲕⲟ ⳾ ϣⲁ ⲩ ϩⲁⲣⲉϩ ⲉ̇ⲣⲟ ⲟⲩ ⲉ̇ ⲧⲙ̇ ⲣ̇ ⲛⲟⲃⲉ ·ⲻ ⲁ ⲛⲟⲛ ⲇⲉ ⲉ̇ⲧⲃⲉ ⲛⲉⲛ ⲛⲟⲃⲉ ⲙⲁⲣ ⲛ̇ ⲟ̇ⲡ ⲧⲛ̇ ⲉ̇ ϩⲟⲩⲛ ⲙⲁⲩⲁⲁ̇ ⲛ ⳾ ϫⲉ ⲕⲁⲥ ϩ̇ⲙ ⲡ ⲉⲧ ⲉϩⲛⲁ ϥ ⲛ̇ ⲧⲛ̇ ⲅ̇ⲛⲱⲙⲏ ⲉ̇ⲛⲉ ⲛⲟⲩϫⲉ ⲉ̇ⲃⲟⲗ ⲙ̇ⲙⲟ ⲛ ⲛⲉⲛ ⲕⲟⲗⲁⲥⲓ̇ⲥ ⲉ̇ⲧ ⲛⲁ ϣⲱⲡⲉ ·ⲻ ⲉ ⲕ ⲛⲏⲥⲧⲉⲩⲉ̇ ⲙ̇ⲡⲣ̇ ϭⲉⲡ ⲗⲟⲓ̇ϭⲉ ϩⲛ̇ ϩⲉⲛ ϣⲱⲛⲉ ⳾ ⲕⲁⲓ̇ ⲅⲁⲣ ⲛ̇ ⲕⲟⲟⲩⲉ̇ ⲟ̇ⲛ ⲉ̇ⲧ ⲛ̇ ⲥⲉ ⲛⲏⲥⲧⲉⲩⲉ̇ ⲁ̇ⲛ ⳾ ϣⲁ ⲩ ϩⲉ ⲉ̇ϩⲣⲁⲓ̇ ⲉ̇ ⲛⲉⲓ̇ ϩⲓ̇ⲥⲉ ⲛ ⲟⲩ ⲱ̇ⲧ ·ⲻ ⲁ ⲕ ϩⲓ̇ ⲧⲟⲟ̇ⲧ ⲕ̇ ⲉ̇ ⲣ ⲡ̇ ⲡ ⲉⲧ ⲛⲁⲛⲟⲩ ϥ ⲙ̇ⲡⲣ̇ ⲉⲓ̇ ⲉ̇ ⲡⲁϩⲟⲩ ⳾ ⲉ̇ⲣⲉ ⲡ̇ ϫⲁϫⲉ ⲅⲁⲣ ϯ ϫ̇ⲣⲟⲡ ⲛⲁ ⲕ ⳾ […] ⲛ̇ⲧⲟϥ ⲅⲁⲣ [..] ⲁ̣ ϥ ⲟ ⲩ ⲱⲥϥ̇ ϩⲓ̇ ⲧ ⲛ̇ [....] ϩⲩⲡⲟⲙⲟⲛⲏ ⳾ⲻ [....] ⲛ ⲉⲛⲧ ⲁ ⲩ ϩⲓ ⲧⲟⲟ [ⲧ] [ⲟⲩ] [.] ⲡⲗⲉⲁ ⳾ ⲛ̇ϣⲟ [....] ⲛⲉ̇ ϣⲁ ⲩ ϣⲱⲛϥ̇ [...] ⲧⲏⲩ ⲛ ⲟⲩⲛⲁⲙ ⳾ ϣⲁ ⲩ ⲡⲱⲣϣ̇ ⲉ̇ⲃⲟⲗ ⲛ̇ ⲧⲉⲩ ⲗⲁⲩⲟ ⳾ ⲙⲛ̇ⲛ̇ ⲥⲱ ⲥ ϣⲁⲣⲉ ⲡ̇ ⲧⲏⲩ ⲉ̇ⲧ ϯ ⲟⲩⲃⲏ ⲩ ⲧⲱⲙⲛⲧ̇ ⲉ̇ⲣⲟ ⲟⲩ ⳾ ⲁ̇ⲗⲗⲁ ⲙⲉⲣⲉ ⲛ ⲛⲏⲏ̇ⲃ ϣⲟⲩⲟ̇ ⲉ̇ϩⲣⲁⲓ̇ ⲙ̇ ⲡ ⲁⲩⲉⲓ̇ⲛ ⲉ̇ⲧⲃⲉ ⲡ ⲁ ϣⲁⲓ̈ ⲛ ⲉⲛ ⲧⲏⲩ ⲛ̇ⲧ ⲁ ⲩ ⲉⲓ̇ ⲉ̇ϫⲱ ⲟⲩ ·ⲻ ϣ ⲁ ⲩ̇ ϭⲣⲉϩⲧ ⲇⲉ ⲛ ⲟⲩ ⲕⲟⲩⲓ̇ ⲛ̇ ⲥⲉ ϭⲱ ⲉ̇ ⲩ ⲙⲓ̇ϣⲉ ⲙⲛ̇ ⲡ̇ ϩⲟⲉⲓ̈ⲙ ⲛ̇ⲧ ⲁ ϥ ⲉⲓ̇ ⲉ̇ϩ ⲣⲁⲓ̇ ⲉ̇ϫⲱ ⲟⲩ ⲉ̇ ⲩ ⲥ̇ϭⲏⲣ ·ⲻ ⲧ ⲁⲓ̇ ϩⲱ̇ⲱ̇ ⲛ ⲧⲉ ⲧⲉⲛ ϩⲏ ⲉ̇ⲣϣⲁⲛ ⲟⲩ ⲧⲏⲩ ⲉ̇ ϥ ⲛⲁϣⲧ̇ ϯ̇ ⲟⲩⲃⲏ ⲛ ⲙⲁ ⲣⲉ ⲛ ⲡⲱⲣϣ̇ ⲉ̇ⲃⲟⲗ ⲙ̇ ⲡⲉ ⲥ̄⳨ⲟ︤ⲥ︥ ⲉ ⲡ ⲙⲁ ⲛ̇ ⲧ̇ ⲗⲁⲩⲟ ⲻ ⲛ̇ ⲧⲛ̇ ϫⲱⲕ ⲉ̇ ⲃⲟⲗ ⲙ̇ ⲡⲉ ⲥϭⲏⲣ ⲁ̇ϫⲉⲛ ϩⲟⲧⲉ ·ⲻ
ϯ̇ ⲛⲁ ⲙⲓ̇ϣⲉ ⲙⲛ̇ ⲡⲁ ⲙⲉⲉⲩⲉ̇ ⲉ̇ ⲧⲙ̇ ϫⲱϩ ⲉ ⲣⲟ ⲥ . ⲡⲉϫⲉ ⲁ̇ⲡⲁ ⲁ̇ⲃⲣⲁϩⲁⲙ ⲛⲁ ϥ · ϫⲉ ⲟⲩⲕ ⲟⲩⲛ ⲉⲓ̇ⲥ ϩⲏⲏ̇ⲧⲉ ⲙ̇ⲡⲉ ⲕ ϩⲱⲧⲃ̇ ⲙ̇ ⲡ̇ ⲡⲁ ⲑⲟⲥ . ⲁ̇ⲗⲗⲁ ⲉ̇ⲧⲓ̇ ϥ ⲟ ⲛⲁϩ · ϥ̇ ⲙⲏⲣ ⲇⲉ ⲻ ⲡ ⲁⲗⲓ̈ⲛ ⲟⲛ ⲉ̇ ⲕ ⲙⲟⲟ̇ϣⲉ · ϩⲛ̇ ⲧⲉ ϩⲓ̈ⲏ̇ . ⲁⲩⲱ̇ ⲉ̇ ⲕ ⲛⲁⲩ ⲉ̇ ϩⲛ̇ ⲱ̇ⲛⲉ ⲙⲛ̇ ϩⲉⲛ ⲃⲉⲗϫⲉ . ⲉ̇ⲣⲉ ⲟⲩ ⲛⲟⲩⲃ ⲇⲉ ϩⲛ̇ ⲧⲉⲩ ⲙⲏⲧⲉ · ⲟⲩⲛ̇ ϭⲟⲙ ⲙ̇ ⲡⲉⲕ ϩⲏⲧ ⲉ̇ ⲉ̇ⲡ ⲡⲁⲓ̇ ⲛ̇ ⲑ ⲉ ⲛ̇ ⲛⲁⲓ̇ . ⲡⲉϫⲁ ϥ ϫⲉ ⲙ̇ⲙⲟⲛ . ⲁ̇ⲗⲗⲁ ϯ̇ ⲛⲁ ⲙⲓ̇ϣⲉ ⲙⲛ̇ ⲡⲁ ⲙⲉ ⲉ̇ⲩⲉ̇ ⲉ̇ ⲧⲙ̇ ϥⲓ̇ⲧ ϥ̇ ⲻ ⲡ ⲉϫⲉ ⲡ̇ ϩ̇ⲗⲗⲟ ⲛⲁ ϥ ϫⲉ ⲉⲓ̇ⲥ ϩⲏⲏ̇ⲧⲉ ⲟ̇ⲛ ⲡ̇ ⲡⲁⲑⲟⲥ ⲟ̇ⲛⲁϩ . ⲁ̇ⲗⲗⲁ ϥ̇ ⲙⲏⲣ . ⲡ ⲉϫⲁ ϥ ⲟ̇ⲛ ⲛ̇ϭⲓ̇ ⲁ̇ⲡⲁ ⲁ̇ⲃ ⲣⲁϩⲁⲙ · ϫⲉ ⲉⲓ̇ⲥ ϩⲏⲏ̇ ⲧⲉ ⲁ̇ ⲕ ⲥⲱⲧⲙ̇ ⲉ̇ⲧⲃⲉ ⲥⲟⲛ ⲥ̇ⲛⲁⲩ . ϫⲉ ⲡ ⲟⲩⲁ̇ ⲙⲉ ⲙ̇ⲙⲟ ⲕ · ⲁⲩⲱ̇ ϥ̇ ϯ̇ ⲉ̇ ⲟⲟⲩ ⲛⲁ ⲕ ⲻ ⲡ ⲕⲉ ⲟⲩⲁ̇ ⲇⲉ ⲙⲟⲥⲧⲉ ⲙ̇ ⲙⲟ ⲕ ⲁⲩⲱ̇ ϥ̇ ⲕⲁⲧⲁ ⲗⲁⲗⲓ̈ ⲙ̇ⲙⲟ ⲕ . ⲉ̇ⲩϣⲁⲛ ⲉⲓ̇ ⲇⲉ ϣ̣ⲁⲣⲟ ⲕ ⲕ̇ ⲛⲁ ϣⲟ ⲡ ⲟⲩ ⲉ̇ⲣⲟ ⲕ ϩⲙ̇ ⲡⲉⲓ̇ ⲙⲉ ⲉ̇ⲩⲉ̇ ⲛ̇ ⲟⲩⲱ̇ⲧ ⲙ̇ ⲡⲉ ⲥ ⲛⲁⲩ . ⲡⲉϫⲁ ϥ ϫⲉ ⲙ̇ⲙⲟⲛ · ⲁ̇ⲗⲗⲁ ϯ̇ ⲛⲁ ⲡⲟⲗⲩⲙⲓ̇ ⲙⲛ̇ ⲡⲁ ϩⲏⲧ ⲉ̇ ⲧⲣⲁ ⲣ̇ ⲡ ⲡ̇ ⲉⲧ ⲛⲁ ⲛⲟⲩ ϥ ⲙⲛ̇ ⲡ ⲉⲧ ⲙⲟⲥ ⲧⲉ ⲙ̇ⲙⲟ ⲓ̇ ⲛ̇ ⲑ ⲉ ⲙ̇ ⲡ ⲉⲧ ⲙⲉ ⲙ̇ⲙⲟ ⲓ̇ ⲻ ⲡ ⲉϫⲁ ϥ ⲇⲉ ⲛⲁ ϥ ⲛ̇ϭⲓ ⲁ̇ⲡⲁ ⲁ̇ⲃⲣⲁϩⲁⲙ · ϫⲉ ϩⲱⲥ ⲧ ⲉ ϭ ⲉ ⲥⲉ ⲟ̇ⲛⲁϩ ⲛ̇ ϭⲓ̇ ⲙ̇ ⲡⲁⲑⲟⲥ . ⲁ̇ⲗⲗⲁ ⲉ̇ ⲩ ⲙⲏⲣ ⲛ̇ⲧⲟⲟ̇ⲧ ⲟⲩ ⲛ̇ ⲛ ⲉⲧ ⲟⲩⲁ̇ⲁⲃ ⲻ
Ⲁ ϥ ϫⲟⲟ̇ ⲥ ⲛ̇ϭⲓ̇ ⲟⲩⲁ̇ ⲛ̇ ⲛⲉⲛ ⲉⲓ̇ⲟ̇ⲧⲉ · ϫⲉ ⲛⲉ ⲟⲩⲛ̇ ⲟⲩ ϩⲗ̇ⲗⲟ ϩⲛ̇ ⲛ̇ ⲣⲓ̇ ⲛ̇ ⲣⲉϥ ϣⲉⲡ ϩⲓ̇ⲥⲉ · ⲉ̇ ϥ Ⲫ ⲟⲣⲉⲓ̇ ⲛ ⲟⲩ ⲧ̇ⲙⲏ ·ⲻ Ⲁ ϥ ⲃⲱⲕ ⲇⲉ ϣⲁ ⲁ̇ⲡⲁ [ⲁ]ⲙⲱ ⲛⲁ ⲁ̇ ϥ ⲛⲁⲩ ⲉ̇ⲣⲟ ϥ ⲛ̇ϭⲓ̇ ⲡ̇ ϩⲗ̇ⲗⲟ ⲉ̇ ϥ Ⲫ ⲟⲣⲉⲓ̇ ⲛ̇ ⲧⲉ ⲧ̇ⲙⲏ · ⲡⲉϫⲁ ϥ ⲛⲁ ϥ ϫⲉ ⲛ̇ ⲧⲁⲓ̇ ⲛⲁ ϯ̇̇ ϩⲏⲩ ⲛⲁ ⲕ ⲁ̇ⲛ ⲛ̇ ⲗⲁ̇ⲁⲩ ·ⲻ Ⲁ ⲩⲱ̇ ⲁ̇ ϥ ϫ̇ⲛⲟⲩ ϥ̇ ϫⲉ ⲟⲩⲛ̇ ϣⲟⲙⲛⲧ̇ ⲙ̇ ⲙⲉⲉⲩⲉ̇ ⲉⲛⲱⲭⲗⲉⲓ̇ ⲛⲁ ⲓ̇ · ⲏ̇ ⲧⲁ ⲥⲟⲣⲙ ⲉⲧ ⲉ̇ⲃⲟⲗ ϩⲓ̇ ⲡ ϫⲁⲓ̇ⲉ̇ · ⲏ̇ ⲧⲁ ⲃⲱⲕ ⲉ̇ ⲡ ϣⲙ̇ⲙⲟ · ⲡ̇ ⲙⲁ ⲉⲧⲉ ⲙⲛ̇ ⲗⲁ̇ⲁⲩ ⲛⲁ ⲥⲟⲩⲱ̇ⲛ ⲧ̇ ⲏ̇ ⲧⲁ ⲟ̇ⲧⲡ̇ ⲉ̇ϩⲟⲩⲛ ⲉ̇ ⲩ ⲣⲓ̇ ⲧⲁ ⲧⲙ̇ ⲁ̇ⲡⲁⲛⲧⲁ ⲉ̇ ⲗⲁ ⲁⲩ · ⲧⲁ ⲟⲩⲱ̇ⲙ ⲙ̇ ⲡⲁ ⲥ̇ⲛⲁⲩ ·ⲻ Ⲡ ⲉϫⲁ ϥ ⲛⲁ ϥ ⲛ̇ϭⲓ̇ ⲁ̇ⲡⲁ [ⲁ]ⲙⲱⲛⲁ ϫⲉ ⲙⲛ̇ ⲗⲁ̇ⲁⲩ ϩⲙ̇ ⲡⲉⲓ̇ ϣⲟⲙⲛⲧ̇ ⲣ̇ ⲛⲟⲃⲣⲉ ⲛⲁ ⲕ · ⲁ̇ⲗⲗⲁ ϩⲙ̇ⲟⲟ̇ⲥ ⲛ̇ⲧⲟϥ ϩⲛ̇ ⲧⲉⲕ ⲣⲓ̇ ⲛ̇ ⲅ̇ ⲟⲩⲱ̇ⲙ ⲛ ⲟⲩ ⲕⲟⲩⲓ̇ ⲙ̇ ⲙⲏⲛⲉ · ⲛ̇ ⲅ̇ ⲕⲱ ⲛⲁ ⲕ ⲙ̇ ⲡ̇ ϣⲁϫⲉ ⲙ̇ ⲡ̇ ⲧⲉⲗⲱⲛⲏⲥ ϩⲙ̇ ⲡⲉⲕ ϩⲏⲧ ⲛ ⲟⲩⲟ̇ⲉⲓ̇ϣ ⲛⲓ̇ⲙ · ⲁⲩⲱ̇ ⲕ̇ ⲛⲁ ϭⲙ̇ϭⲟⲙ̇ ⲉ̇ ⲟⲩϫⲁⲓ̇ ·ⲻ
ⲁ ϥ ϫⲟ̇ⲟ ⲥ ⲛ̇ϭⲓ ⲁ̇ⲡⲁ ⲇⲁ ⲛⲓ̇ⲏⲗ . ϫⲉ ⲛ̇ ϩⲱⲥⲟⲛ ⲡ ⲥⲱⲙⲁ ϯ ⲟⲩⲱ̇ . ⲧⲉ ⲯⲩⲭⲏ̇ ϩⲱ̇ⲱ ⲥ ϣⲁ ⲥ ϭ ⲃ̇ⲃⲉ . ⲁⲩⲱ̇ ⲛ̇ ϩⲱⲥⲟⲛ ⲡ ⲥⲱⲙⲁ ϭⲃ̇ⲃⲉ . ⲧⲉ ⲯⲩ ⲭⲏ ϩⲱ̇ⲱ ⲥ ϯ̇ ⲟⲩⲱ̇ ⲻ
ⲁ ⲩ ϫⲟⲟ̇ ⲥ ϩⲛ̇ ϣⲓ̇ⲏⲧ ⲉⲧ̇ ⲃⲉ ⲁ̇ⲡⲁ ⲇⲁⲛⲓ̇ⲏⲗ . ϫⲉ ⲛ̇ⲧⲉⲣ ⲟⲩ ⲉⲓ̇ ⲛ̇ϭⲓ̇ ⲛ̇ ⲃⲁⲣⲃⲁ ⲣⲟⲥ ⲁ̇ ⲩ ⲡⲱⲧ ⲛ̇ϭⲓ̇ ⲛⲉ ⲥ ⲛⲩⲏ . ⲁ ⲩⲱ̇ ⲡⲉ ϫⲁ ϥ ⲛ̇ϭⲓ̇ ⲡ̇ ϩⲗⲗⲟ ϫⲉ ⲉ̇ϣ ϫⲉ ⲡ ⲛⲟⲩⲧⲉ ϥⲓ̇ ⲣⲟⲟⲩϣ ϩⲁⲣⲟ ⲓ̇ ⲁ̇ⲛ ⲉ̇ⲧⲃⲉ ⲟⲩ ϯ̇̇ ⲟⲛϩ̇ . ⲁ̇ ϥ ⲉⲓ̇ ⲇⲉ ⲉ̇ⲃⲟⲗ ϩⲓ̇ⲧⲛ̇ ⲛ ⲃⲁⲣⲃⲁⲣⲟⲥ ⲁⲩⲱ̇ ⲙ̇ⲡ ⲟⲩ ⲛⲁⲩ ⲉ̇ⲣⲟ ϥ ⲻ ⲡ ⲉϫⲁ ϥ ⲛ̇ϭⲓ̇ ⲡ̇ ϩ̇ⲗⲗⲟ ϫⲉ ⲉⲓ̇ⲥ ϩⲏⲏ̇ⲧⲉ ⲁ̇ ⲡ ⲛⲟⲩ ⲧⲉ ϥⲉⲓ̇ ⲡⲁ ⲣⲟⲟⲩϣ ⲁⲩⲱ̇ ⲙ̇ⲡ ⲓ̇ ⲙⲟⲩ . ⲛ̇ ⲧⲟⲕ ϩⲱ̇ⲱ ⲕ ⲁ̇ⲣⲓ̇ ⲡⲁ ⲛ̇ ⲣⲱ ⲙⲉ ⲁⲩⲱ ⲡⲱⲧ ⲛ̇ ⲑ ⲉ ⲛ̇ ⲕⲉ ⲉⲓ̇ⲟⲧⲉ ⲻ
ⲁ ϥ ϫⲟⲟ ⲥ ⲛ̇ϭⲓ̇ ⲁ̇ⲡⲁ ⲇⲁⲛⲓ̇ ⲏⲗ ϫⲉ ⲙ̇ ⲡⲉ ⲟⲩⲟ̇ⲉⲓ̇ϣ ⲉ̇ⲣⲉ ⲁ̇ⲡⲁ ⲁ̇ⲣⲥⲉⲛⲓ̇ⲟⲥ ϩⲛ̇ ϣⲓ̇ⲏⲧ . ⲉ̇ ⲛⲉ ϥ ⲙ̇ⲙⲁⲩ ⲡⲉ ⲛ̇ϭⲓ̇ ⲟⲩ ⲙⲟⲛⲁⲭⲟⲥ ⲉ̇ ϥ ϩⲱⲃⲧ̇ ⲛ̇ ⲛⲉ ⲥⲕⲉⲩⲏ̇ ⲛ ⲉⲛ ϩⲗ̇ⲗⲟ . ⲁ̇ⲡⲁ ⲁ̇ⲣ ⲥ ⲉⲛⲓ̇ⲟⲥ ⲇⲉ ⲉ̇ ϥ ⲟⲩⲱ̇ϣ ⲉ̇ ϯ ϩⲏⲩ ⲛ̇ ⲧⲉϥ ⲯⲩⲭⲏ ⲁ̇ ϥ ϫⲓ̇ⲧ ϥ̇ ⲉ̇ϩⲟⲩⲛ ⲉ̇ ⲧⲉϥ ⲣⲓ̇ · ⲁⲩⲱ̇ ⲡⲉϫⲁ ϥ ⲛⲁ ϥ ϫⲉ ⲛ̇ⲕⲁ ⲛⲓ̇ⲙ ⲉ̇ ⲧⲉⲕ ⲟⲩⲁ̇ ϣ ⲟⲩ ϯ̇ ⲛⲁ ⲧⲁ̇ⲁ ⲩ ⲛⲁ ⲕ ⲙⲱⲛⲟⲛ ⲙ̇ⲡⲣ̇ ϫⲓ̇ⲟⲩⲉ̇ ⲁⲩⲱ̇ ⲁ̇ ϥ ϯ̇ ⲛⲁ ϥ ⲛ̇ ⲭ̇ⲣⲓ̄ⲁ̇ ⲛⲓ̇ⲙ ⲛ̇ⲧⲁ ϥ . ⲁ̇ ϥ ⲃⲱⲕ ⲟⲛ̇ ⲁ̇ ϥ ϩⲱⲃⲧ̇ . ⲛ̄ ϩⲗ̇ⲗⲟ ⲇⲉ ⲛ̇ⲧⲉⲣ ⲟⲩ ⲛⲁⲩ ⲉ̇ ⲣ ⲟ ϥ ϫⲉ ⲙ̇ⲡⲉ ϥ ⲗ ⲟ ⲉ̇ ϥ ϩⲱⲃⲧ̇ . ⲁ̇ ⲩ ⲡⲱⲧ ⲛ̇ⲥⲱ ϥ ⲉ̇ ⲩ ϫⲱ ⲙ̇ⲙⲟ ⲥ ϫⲉ ⲉ̇ϣⲱⲡⲉ ⲟⲩ ⲥⲟⲛ ⲡⲉ ⲉ̇ ⲁ̇ ⲩ ϭⲛ̇ⲧ ϥ̇ ⲉ̇ ⲩⲛ̇ ⲟⲩ ϣⲱ̇ⲱⲧ ϩⲓ̇ⲱⲱ ϥ · ⲛ̇ⲧⲉ̇ ⲧ̇ ⲙⲛⲧ̇ ϭⲱⲃ · ϣ̇ϣⲉ ⲉ̇ ⲧⲱⲟⲩⲛ̇ ϩⲁ ⲡⲁⲓ̇ ϣⲁⲛⲧⲉ ϥ ϣⲱⲱⲡⲉ ⲛ̇ ϫⲱ̇ⲱ̇ⲣⲉ ⲻ ⲉ ϣⲱⲡⲉ ⲇⲉ ⲉ̇ ϥ ϩⲱⲃⲧ̇ ⲁⲩⲱ̇ ⲛ̇ ⲥⲉ ϯ̇ ⲥ̇ⲃⲱ ⲛⲁ ϥ ⲛ̇ ϥ̇ ⲧⲙ̇ ϩⲱ ⲉ̇ⲣⲟ ϥ ϣ̇ ϣⲉ ⲉ̇ ⲛⲟϫ ϥ̇ ⲉ̇ⲃⲟⲗ ϫⲉ ⲧⲉϥ ⲯⲩⲭⲏ ϣⲁ ϥ ⲧⲁⲕⲟ ⲥ · ⲁⲩⲱ̇ ⲟⲩⲟ̇ⲛ ⲛⲓ̇ⲙ ⲉ̇ⲧ ϩⲙ̇ ⲡ̇ ⲧⲟⲡⲟⲥ ϣⲁ ϥ ϣ̇ⲧⲣ̇ ⲧⲱⲣ ⲟⲩ ⲻ
ϩ ⲛ̇ ⲧ ⲁⲣⲭⲏ ⲛ ⲁⲡⲁ ⲉ̇ⲩ ⲁ̇ⲅⲣⲓ̇ⲟⲥ ⲁ̇ ϥ ⲃⲱⲕ ϣⲁ ⲟⲩ ϩⲗ̇ⲗⲟ · ⲁⲩⲱ̇ ⲡⲉϫⲁ ϥ ⲛⲁ ϥ ϫⲉ ⲁ̇ ⲡⲁ ⲁ̇ϫⲓ̇ ⲟⲩ ϣⲁϫⲉ ⲉ̇ⲣⲟ ⲓ̇ · ϫⲉ ⲉ ⲓ̇ ⲛⲁ ⲟⲩϫⲁⲓ̇ ⲛ ⲁ ϣ ⲛ̇ ϩⲉ ⲻ ⲛ ⲧⲟϥ ⲇⲉ ⲡⲉϫⲁ ϥ ⲛⲁ ϥ ϫⲉ ⲉ̇ϣϫⲉ ⲕ ⲟⲩⲱ̇ϣ ⲉ̇ ⲟⲩϫⲁⲓ̇ ⲙ̇ⲡⲣ̇ ⲕⲁⲧⲁ ⲫ ⲣⲟⲛⲉⲓ̈ ⲻ ⲁ ⲩⲱ̇ ⲉ̇ⲕϣⲁⲛ ⲃⲱⲕ ϣ ⲁ ⲟⲩⲁ̇ · ⲙ̇ⲡⲣ̇ ϣⲁϫⲉ ⲛ̇ ϣⲟⲣⲡ̇ ⲙ̇ⲡⲁⲧⲉ ϥ ϫ̇ ⲛⲟⲩⲕ̇ · ⲛ̇ⲧⲟϥ ⲇ ⲉ ⲁ̇ ϥ ⲧⲱⲃⲥ̇ ϩⲓ̇ϫⲙ̇ ⲡ̇ ϣ ⲁϫⲉ ⲁ̇ ϥ ⲡⲁϩⲧ ϥ̇ ⲛⲁ ϥ ⲉ̇ ϥ ϫⲱ ⲙ̇ⲙⲟ ⲥ ϫⲉ ⲕⲱ ⲛⲁⲓ̇ ⲉ̇ⲃⲟⲗ · ⲛ ⲁⲙⲉ ⲁ ⲓ̇ ⲟⲩⲉ̇ϣ ⲟⲩ ⲙⲏ ⲏ̇ϣⲉ ⲛ̇ ϫⲱⲱ̇ⲙ̣ⲉ · ⲁⲩⲱ̇ ⲙ̇ⲡ ⲓ̇ ⲥⲟⲩⲉ̇ⲛ ⲧ ⲙⲛⲧ̇ ⲥⲁⲃⲉ ⲉ̇ⲛⲉϩ̣ . ⲁⲩⲱ̇ ⲁ̇ ϥ ϯ̇ ϩⲏⲩ ⲁ̇ ϥ ⲉⲓ̇ ⲉ̇ⲃⲟⲗ ⲻ
…ⲛ ⲟⲩⲁ ⲛ̇ ⲛ̇ ϩⲗ̇ⲗⲟ · .. ⲙ . ⲁ ϥ ⲛⲁⲩ ⲉ ⲧⲉϥ [ϭⲓ]ⲛ ⲱ̇ⲛⲁϩ · ⲁⲩⲱ [ⲡ]ⲉϫⲁ ϥ ⲛⲁ ϥ ϫⲉ ⲉ̇ ⲧⲉ ⲧⲛ̇ ⲛⲁⲩ ⲁⲛ ⲉ ⲗⲁⲁⲩ ⲉ̇ⲃⲟⲗ ϩⲓⲧⲛ ⲡⲉⲧⲛ̇ ⲛⲟⲩⲧⲉ . ⲡⲉϫⲁ ϥ ϫⲉ ⲙⲙⲟⲛ . ⲻ Ⲡⲉϫⲁ ϥ ⲛ̇ϭⲓ ⲡ ϩⲓⲉⲣⲉⲩⲥ̇ ϫⲉ ⲁ̇ⲛⲟⲛ ϩⲉⲛ ⲕⲟⲩⲓ̈ ⲛ̇ ⲗⲓⲧⲟⲩⲣⲅⲓ̇ⲁ̇ ⲛⲉ ⲧⲛ̇ ⲉⲓⲣⲉ ⲙ̇ⲙⲟ ⲟⲩ · ⲁⲩⲱ̇ ⲙ̇ ⲙⲩⲥⲧⲏⲣⲓ̈ⲟⲛ ϭⲟⲗⲡ̇ ⲛⲁ ⲛ ⲉ̇ⲃⲟⲗ . ⲻ Ⲁⲩⲱ̇ ⲛ̇ⲧⲱⲧⲛ̇ ⲧⲉ ⲧ̇ⲛ̇ ⲉⲓ̈ⲣⲉ ⲛ̇ ⲛⲉⲓ̈ ϩⲓⲥⲉ ⲛ̇ ⲧⲉⲓ̈ ϭⲟⲧ . ⲻ Ⲛⲉⲓ̇ ⲟⲩϣⲏ ⲛ̇ ⲣⲟⲉⲓ̈ⲥ · ⲙⲛ̇ ⲛⲉⲓ̇ ⲁ̇ⲥⲕⲏⲥⲓⲥ · ⲙⲛ̇ ⲡⲉⲓ̇ ⲥ̇ϭⲣⲁϩⲧ̇ · ⲻ Ⲁⲩⲱ̇ ⲧⲉⲧⲛ̇ ϫⲱ ⲙ̇ ⲙⲟ ⲥ ϫⲉ ⲙⲛ̇ⲧⲁ ⲛ ⲗⲁ ⲁⲩ ⲙ̇ ⲙⲉⲉⲩⲉ ⲉ ϥ ϩⲟⲟⲩ ϩⲙ̇ ⲡⲉⲛ ϩⲏⲧ · ⲻ Ⲁⲩⲱ̇ ⲟ̇ⲛ ⲡ ⲉⲧ ⲡⲱⲣ̇ϫ ⲙ̇ⲙⲱ ⲧⲛ̇ ⲉ ⲡⲉⲧⲛ̇ ⲛⲟⲩⲧⲉ · ⲛ̇ ϥ ϭⲱⲗⲡ̇ ⲁ̇ⲛ ⲉⲣⲱ ⲧⲛ̇ ⲛ̇ ⲛⲉϥ ⲙⲩⲥⲧⲏⲣⲓ̈ ⲟⲛ . ⲛ̇ⲧⲉⲣ ⲟⲩ ⲥⲱⲧⲙ̇ ⲇⲉ ⲛ̇ϭⲓ̇ ⲛ̇ⲉⲛ ⲉⲓ̇ⲟ̇ⲧⲉ ⲁ̇ ⲩ ⲣ̇ ϣ̇ⲡⲏⲣⲉ ⲁⲩⲱ̇ ⲡⲉϫⲁ ⲩ ϫⲉ ⲙ̇ ⲙⲉⲉ̇ⲩⲉ̇ ⲉ̇ⲑ ⲟⲟⲩ ⲛⲁⲙⲉ ⲛⲉ ϣⲁ ⲩ ⲡⲟⲣϫ̇ ⲛ̇ ⲉ̇ ⲡ ⲛⲟⲩⲧⲉ . ⲻ
ⲁ ϥ ϫⲟ̇ⲟ ⲥ ⲛϭⲓ ⲟⲩ ϩ̇ⲗⲗⲟ ϫⲉ ⲟⲩⲛ̇ ⲟⲩⲟ̇ⲛ ⲉ ϥ ⲉⲓⲣⲉ ⲛ ϩⲁϩ ⲙ̇ ⲡ ⲉⲧ ⲛⲁⲛⲟⲩ ϥ ⲁⲩⲱ ϣⲁⲣⲉ ⲡ ⲡⲟⲛⲏⲣⲟⲥ [............] ⲕⲟ ⲩ ⲓ [............] ϥⲓⲱ̇ⲡ [............] ⲛⲗ̣ⲁ̣ⲁ [.........] ϫⲉ ⲉϥⲉ ⲧⲁ [....] ⲡ ⲃⲩⲕⲏ ⲛ̇ ⲛ̇ ⲛⲟϭ [ⲛ] [ⲡ] ⲉⲧ ⲛⲁⲛⲟⲩ ϥ ̇ⲉ̇ ⲁ̇ ϥ [ⲁⲁ] ⲩ ⳾ ⲉ ⲓ̇ ϩ̇ⲙⲟⲟⲥ ⲅⲁⲣ [ⲡⲉ]ϫⲁ ϥ ⲛ ⲟⲩⲟⲉⲓ̇ϣ ϩⲙ ⲡⲙ̇ϫⲏ ϩⲁϩⲧⲛ̇ ⲟⲩ ⲡ ⲣⲉⲥⲃⲩⲧⲉⲣⲟⲥ ⲉ̇ ϥ ⲉⲓⲣⲉ ⲛ̇ ϩⲛ̇ ⲙⲛⲧ̇ ⲛⲁ ⲁ̇ ⲥ ⲉⲓ̇ ϣⲁⲣⲟ ϥ ⲛϭⲓ ⲟⲩ ⲭⲏⲣⲁ ⲉ̇ ⲥ ⲁⲓ̇ⲧⲉⲓ ⲙ̇ ⲙⲟ ϥ ⲛ ⲟⲩ ⲕⲟⲩⲓ̇ ⲛ ⲥ̇ⲟⲩⲟ ⳾ ⲡ ⲉϫⲁ ϥ ⲛⲁ ⲥ ϫⲉ ⲃⲱⲕ ⲁ̇ⲛ̇ⲓ̇ ⲟⲩ ⲟⲓⲡⲉ ⲧⲁ ϣⲓⲧ ϥ̇ ⲛ ⲉ ⳾ ⲛ̇ⲧⲟⲥ ⲇⲉ ⲁ̇ ⲥ ⲛ̇ⲧ ⲥ̇ ⳾ ⲁ̇ ϥ ⲣ ⲁ̇ⲕⲣⲓⲃⲏⲥ ⲉ̇ ϥ ϫⲱ ⲙⲙⲟ ⲥ ⳾ ϫⲉ ⲟⲩ ⲛⲟϭ ⲧⲉ ⲧ ⲟⲓ̇ⲡⲉ ⲉ ϥ ⲕⲓ̇ⲙ ⲉⲣⲟ ⲥ ⲛ̇ ⲧⲉϥ ϭⲓ̇ϫ ⲁ ϥ ⲧ̇ⲣⲉ ⲧⲉ ⲭⲩⲣⲁ ϣⲓ̇ⲡⲉ ⳾ ⲛ ⲧⲉⲣⲉ ⲧⲉ ⲭⲏⲣⲁ ⲇⲉ ⲃⲱⲕ ⲁ ⲓ̇ ϫⲟⲟ̇ ⲥ ⲛⲁ ϥ ϫⲉ ⲡⲁ ⲓ̇ⲱⲧ ⲡⲉ ⲡⲣⲉⲥⲃⲩⲧⲉⲣⲟⲥ ⲁ̇ ⲕ ϯ ⲥⲟⲩⲟ ⲉⲃⲟⲗ ⲛ̇ ⲧⲉ ⲭⲏⲣⲁ ⲛ̇ⲧⲟϥ ⲇⲉ ⲡⲉϫⲁ ϥ ϫ ⲙ̇ ⲙⲟⲛ ⳾ ⲡⲉϫⲁ ⲓ̇ ⲛⲁ ϥ ϫⲉ ⲉϣϫⲉ ⲉ ⲕ ϯ ⲙⲙⲟ ϥ ⲛⲁ ⲥ [ⲛ] ⲁ̣ⲅⲁⲡⲏ ⳾ ⲉⲧⲃⲉ ⲟⲩ ⲁ̇ ⲕ ⲣ ⲁⲕⲣⲓⲃⲏⲥ ϩⲛ̇ ⲧ ⲟⲓ̇ⲡⲉ ⲁ̇ ⲕ ⲧⲣⲉ ⲧⲉ ⲭⲏⲣⲁ ϣⲓ̇ⲡⲉ ·ⲻ
ⲡ ⲥⲟⲛ ⲇ ⲉ ϥ ϯ ⲛⲁ ϥ ⲉ ϣⲁ ϥ ⲣ ϩⲏⲕⲉ ⲉ ⲡⲉ ϩⲟⲩⲟ ⲻ ⲁ ϥ ⲃⲱⲕ ⲇⲉ ⲛϭⲓ ⲡ ⲥⲟⲛ ⲁ ϥ ϫⲟⲟ ⲥ ⲛ ⲟⲩⲁ ⲛ ⲛ ϩⲗⲗⲟ ⲡ ⲉϫⲉ ⲡ ϩⲗⲗⲟ ⲇⲉ ⲛⲁ ϥ ϫⲉ ⲉϣⲱⲡⲉ ⲕ ⲟⲩⲱϣ ⲉ ⲥⲱⲧⲙ ⲛⲥⲱ ⲓ ⲙ̇ⲡ̇ⲣ̇ ⲕⲟⲧ ⲕ ⲉ ϯ ⲛⲁ ϥ ⳾ ⲁⲗⲗⲁ ⲁϫⲓ ⲥ ⲛⲁ ϥ ϫⲉ ⲡⲁ ⲥⲟⲛ ⲙ̇ ⲡ̇ ⲛⲁⲩ ⲉⲧ̇ ⲟⲩⲛⲧⲁ ⲓ ⲁ ⲓ ϯ ⲛⲁ ⲕ ⲻ ⲛ̇ⲧⲟⲕ ϩⲱ ⲱ ⲕ ⲡ ⲉⲧⲉ ⲕ ⲛⲁ ϭⲛ̇ⲧ ϥ̇ ϩ̣ⲙ ⲡⲉⲕ ϩⲱⲃ ⲁ̇ⲛⲓ̇ⲧ ϥ ⲛⲁ ⲓ ⳾ ⲁⲩⲱ̇ ⲡ ⲉⲧⲉ ϥ ⲛⲁ ⲛ̇ⲧ ϥ̇ ϫⲓⲧ ϥ ⲛ̇ⲧⲟⲟⲧ ϥ ⳾ ⲁ ⲩⲱ ⲡ ⲙⲁ ⲉ̇ⲧⲉ ⲕ ⲥⲟⲟⲩⲛ ⲛ̇ϩⲏⲧ ϥ ϫⲉ ⲟⲩⲛ ϣⲙⲙⲟ ⳾ ⲏ ⲟⲩ ϩⲏⲕⲉ ⲛ ϩⲗⲗⲟ ⲧⲁ ⲁⲁ ϥ ⲛⲁ ϥ ⳾ ⲁⲩⲱ ⲛ̇ ⲅ̇ ⲕⲱⲣϣ̇ ⲉ̇ⲣⲟ ⲟⲩ ⲉ ⲧⲣⲉ ⲩ ϣ̇ⲗⲏⲗ ⲉ̇ϫⲱ ϥ ·ⲻ ⲁ ϥ ⲃⲱⲕ ⲇⲉ ⲛ̇ϭⲓ ⲡ̇ ⲥⲟⲛ ⲁ ϥ ⲉⲓⲣⲉ ϩⲓ ⲛⲁⲓ ⳾ⲻ [ⲛ]ⲧⲉⲣⲉ ϥ ⲉⲓ ⲇⲉ ⲛϭⲓ̇ ⲡⲉϥ ⲥⲟⲛ ⲛ ⲕⲱⲥⲙⲓ̇ⲕⲟⲛ ⲁ ϥ ϣⲁϫⲉ ⲛⲙⲙⲁ ϥ ⲕⲁ ⲧⲁ ⲑ ⲉ ⲛⲧ ⲁ̣ ϥ̣ ϫ̣ⲟⲟ̇ ⲥ ⲛϭⲓ ⲡ ϩⲗⲗⲟ ⲻ […] ⲁ ϥ ⲃ̣ⲱⲕ ⲉ ϥ ⲗⲩⲡⲏ ⲁ ⲩⲱ ⲉⲓⲥ ϩⲏ [ⲏⲧ] ⲉ ϩⲙ̇ ⲡ ϣⲟⲣⲡ ⲛ ϩ [ⲟⲟⲩ] ⲁ̣ ϥ ϫⲓ ̇ ⲉⲃⲟⲗ ϩⲙ ⲡ ⲕⲩ [ⲡⲟⲥ] ⲛ ϩⲛ ⲟⲩⲟⲟ ⲧⲉ ⲛ ⲟⲩⲱ̇ⲙ ⲁ ϥ ⲛⲧ ⲟⲩ ⲛⲁ ϥ ⳾ⲻ ⲁ̇ ϥ ϫⲓ̇ⲧ ⲟⲩ ⲇⲉ ⲛ̇ϭⲓ̇ ⲡⲉϥ ⲥⲟⲛ ⲁ ϥ ⲧⲁⲁ ⲩ ⲛ̇ ⲛ ϩ̇ⲗⲗⲟ ⳾ ⲁⲩⲱ ⲁ ϥ ⲡⲁⲣⲁⲕⲁⲗⲉⲓ̇ ⲙ̇ⲙⲟ ⲟⲩ ⲉ ⲧ ⲣⲉ ⲩ ϣ̇ⲗⲏⲗ ⲉ̇ϫⲱ ϥ ⲁⲩⲱ ⲁ̇ ϥ ϫⲓ̇ ⲥⲙⲟⲩ ⲁ ϥ ⲕⲟⲧ ϥ̇ ⲉ ⲡⲉϥ ⲏⲓ̇ ⳾ ⲙⲛ̇ⲛ̇ ⲥ ⲱ ⲥ ⲟⲛ ⲁ ϥ ⲉⲓ̇ⲛⲉ ⲛ̇ ϩⲛ ⲟⲩⲟⲟ ⲧⲉ ⲙ̇ ⲡⲓ̇ⲥⲉ ⳾ ⲙⲛ ϣⲟⲙⲛⲧ ⲛ ⲟⲉⲓ̇ⲕ ⳾ ⲁ ϥ ϫⲓⲧ ⲟⲩ ⲟⲛ ⲛϭ[ⲓ] [ⲡ] [ⲥⲟⲛ] [.........] ⲑ ⲉ ⲛ̣ [..........] ϫⲓ ⲥ[ⲙⲟⲩ] [.........] ⲁ ϥ ⲉⲓ ⲇⲉ [.........] ⲛ ⲥⲟⲡ ⳾ ⲁ ϥ ⲛ […….] ⲙⲛ ⲟⲩ ⲏⲣⲡ ⲙⲛ [.....] ⲛ ⲧⲉⲣⲉ ϥ ⲛⲁⲩ ⲇⲉ ⲛ [ϭⲓ] [ⲡ] ⲥⲟⲛ ⲁ ϥ ⲣ ϣⲡⲏⲣⲉ ⲁ [ⲩⲱ] ⲁ ϥ ⲧⲉϩⲙ ⲛⲉ ⲥⲛⲏⲩ ⲛ ϩⲏⲕⲉ ⲁ ϥ ϯ ⲙⲧⲟⲛ ⲛⲁ ⲩ ⲡⲉϫⲁ ϥ ⲙ ⲡⲉϥ ⲥⲟⲛ ϫⲉ ⲕ ⲣ ⲭⲣⲓⲁ ⲛ ϩⲛ ⲕⲟⲩⲓ ⲛ ⲟ ⲉⲓⲕ ⳾ ⲡⲉϫⲁ ϥ ϫ ⲙⲙⲟⲛ ⲡⲁ ⲥⲟⲛ ⳾ ⲙ ⲡ ⲛⲁⲩ ⲅⲁⲣ ⲉ ⲓ ⲣ ⲭⲣⲓⲁ ⲁⲩⲱ ⲉ ⲓ ϫⲓ ⲗⲁⲁⲩ ⲛⲧⲟⲟⲧ ⲕ ⳾ ⲉ ϣⲁ ⲓ ⲣ ⲑ ⲉ ⲉ ⲓ ϫⲓ ⲛ ⲟⲩ ⲕⲱϩⲧ ⲉ ϩⲟⲩⲛ ⲉ ⲡⲁ ⲏⲓ ⳾ ⲁⲩⲱ ϣⲁ ϥ ⲟϫⲛⲉ ϥ ⳾ ⲙ̇ ⲡ ⲛ̇ⲁⲩ ϩ ⲱⲱ ϥ ⲉ ⲓ ϫⲓ ⲗⲁⲁⲩ ⲛⲧⲟⲟ ⲧ ⲕ ⲁⲛ ⲁ ⲓ̇ ⲣ̇ ϩⲟⲩⲟ ϩⲛ ϩⲱⲃ ⲛⲓⲙ ⳾ ⲁ ⲡ ⲛⲟⲩⲧ̣ⲉ̣ ⲥⲙⲟⲩ ⲉⲣⲟ ⲓ ⳾ⲻ ⲁ ϥ ⲃⲱⲕ ⲇⲉ ⲛϭⲓ ⲡ ⲥⲟⲛ ⲁ ϥ ⲧⲁⲙⲉ ⲡ ϩⲗⲗⲟ ⲉ ϩⲱⲃ̣ ⲛⲓⲙ ⲛⲧ ⲁ ⲩ ϣⲱⲡⲉ ⲻ ⲁ ⲩⲱ ⲡⲉϫⲉ ⲡ ϩⲗⲗⲟ ϫⲉ ⲛ ⲅ ⲥⲟⲟⲩⲛ ⲁⲛ ϫⲉ ⲡ ϩⲱⲃ ⲙ ⲡ ⲙⲟⲛⲁⲭⲟⲥ ⲟⲩ ⲕⲱ ϩⲧ ⲡⲉ ⳾ ⲙⲁ ⲛⲓⲙ ⲉ ϣⲁ ϥ ⲃⲱⲕ ⲉⲣⲟ ϥ ϣⲁ ϥ ⲣⲟⲕϩ ϥ ⳾ ⲡⲁⲓ ⲇⲉ ⲛ ϩⲟⲩⲟ ⲁ ϥ ϯ ϩⲏⲩ ⲛⲁ ϥ [….] ϥ ϯ ⲙⲛⲧ ⲛⲁ ⲉⲃⲟⲗ ϩⲛ ⲛⲉϥ ϩⲓⲥⲉ ⲙⲙⲓⲛⲙⲙⲟ ϥ ⲁⲩⲱ ⲁ ϥ ϫⲓ ⲛ ⲛⲉ ϣⲗⲏⲗ ⲛ ⲛ ⲉ ⲧ ⲟⲩⲁⲁⲃ ⳾ ⲧⲁⲓ ⲧⲉ ⲑ ⲉ ⲉⲧⲉ ϥ ⲛⲁ ϣⲱⲡⲉ ⲉ ϥ ⲥ ⲙⲁⲙⲁⲁⲧ ⲻ
ⲛ ⲉⲣⲉ ⲟⲩ ϩ̇ⲗⲗⲟ ⲇⲉ ϣⲟⲟⲡ ϩ̇ⲛ ⲟⲩ ⲕⲉⲛⲟⲃⲓ̇ⲟⲛ ⲙⲛ̇ ⲟⲩ ⲥⲟⲛ ⳾ ⲡ̇ ϩ̇ⲗⲗⲟ ⲇⲉ ⲛⲉ ϥ ϯ ⲟ̇ⲉⲓ̇ⲕ ⲛ ⲟⲩ̇ⲟ̇ⲛ ⲛⲓ̇ⲙ ⲉⲧ ⲛⲏⲩ ⳾ ⲛ̇ⲧⲉⲣⲉ ⲡ̇ ⲥ ⲟⲛ ⲇⲉ ⲛⲁⲩ ⲉ̇ ⲡ ⲉⲧ ϣⲟⲟⲡ ⲡⲉϫⲁ ϥ ⲙ̇ ⲡ ϩⲗⲗⲟ ϫⲉ ⲙⲁ ⲛⲁ ⲓ̇ ⲙ̇ ⲡⲁ ⲟⲩⲱⲛ ϩⲛ̇ ⲛ ⲟⲉⲓ̇ⲕ ⳾ ⲁⲩⲱ̇ ⲛ̇ ⲑ ⲉ ⲉ̇ ⲧⲉ ⲕ ⲟⲩⲱ̇ϣ ⲉ̇ ⲁ̇ⲁ ⲥ ϩⲙ ⲡⲉⲕ ⲟⲩⲱⲛ ⲁ̇ⲣⲓ ⲥ ·ⲻ ⲡ ϩⲗⲗⲟ ⲇⲉ ⲁ̇ ϥ ⲡⲱϣ ⲛ ⲛ ⲟⲉⲓ̇ⲕ ⲉ̇ϫⲱ ϥ ⲙⲛ̇ ⲡ̇ ⲥ̇ⲟⲛ ⲁ̇ⲩⲱ̇ ⲟⲛ̇ ⲁ̇ ϥ ⲙⲟⲩⲛ ⲉ̇ⲃⲟⲗ ⲉ ϥ ⲉⲓ̇ⲣⲉ ⲙ̇ ⲡ̇ ⲛⲁ ϩ̇ⲙ ⲡⲉϥ ⲟⲩ ⲱⲛ ⳾ ⲛⲉ ⲣ ⲉ ϩⲁϩ ⲇ ⲉ ⲡⲏ ⲧ ⲉⲣⲁⲧ ϥ ⲙ ⲡ ϩⲗⲗⲟ ⲉ̇ ⲁ̇ ⲩ ⲥⲱⲧⲙ̇ ϫⲉ ϥ ϯ ⲛ ⲟⲩⲟⲛ ⲛⲓⲙ ⳾ ⲁ̇ ϥ ⲛⲁⲩ ⲇⲉ ⲛ ϭⲓ ⲡ̇ ⲛⲟⲩⲧⲉ ⲉ ⲡⲉϥ ⲟⲩⲣⲟⲧ ̇ⲛ̇ ̇ϩⲏⲧ ⲁ̇ ϥ ⲥⲙⲟⲩ ⲉ ⲛⲉϥ ⲟ ⲉⲓⲕ ⳾ ⲡ ⲥⲟⲛ ⲇⲉ ⲁ ϥ ⲟⲩ ⲱ̇ⲙ ⲛ̇ ⲛⲉϥ ⲟ̇ⲉⲓⲕ ⳾ ⲁ[ⲩⲱ] ⲡⲉϫⲁ ϥ ⲙ ⲡ̇ ϩ̇ⲗⲗⲟ ϫ[ⲉ ⲉ] ⲡⲓⲇⲏ ⲟⲩⲛⲧⲁ ⲓ̇ ⲛ̇ ϩⲛ̇ ⲕⲉ ⲕⲟⲩⲓ̇ ⲛ ⲟⲉⲓ̇ⲕ ⳾ ϫⲓ̣ⲧ̣ ⲛⲁ ⲕ ⲟⲛ ⲛ ⲧⲛ̇ ⲣ̇ ⲕⲟⲓ̇ⲛⲱⲛⲓⲁ ⲡ ⲉϫⲁ ϥ ⲛⲁ ϥ ⲛϭⲓ ⲡ ϩⲗⲗⲟ ϫⲉ̇ ⲛ ⲑ ⲉ ⲛ̇ⲧ ⲁ ⲕ ⲟⲩⲁ̇ϣ ⲥ ϯ ⲛⲁ ⲁⲁ ⲥ ⳾ ⲁⲩⲱ ⲟⲛ ⲁ ⲩ ⲙⲉϫⲧ̇ ⲡⲉⲩ ⲱⲛⲁϩ ⲙⲛ ⲛⲉⲩ ⲉⲣⲏⲩ ·ⲻ ⲛ ⲧⲉⲣⲉ ⲡ ⲥⲏⲩ ⲇⲉ ϣⲱⲡⲉ ⲁ ⲩ ⲉⲓ̇ ⲛϭⲓ̇ ⲛ ⲉⲧ ⲣ ⲭⲣⲓⲁ ⲛ̇ ϫⲓ ⲁ̇ⲅⲁⲡⲏ ·ⲻ ⲁ ⲥ ϣⲱⲡⲉ ⲟ̇ⲛ ⲛ ⲟⲩ ϩⲟⲟⲩ ⲁ ϥ ⲉⲓ̇ ⲉ̇ϩⲟⲩⲛ ⲛ̇ϭⲓ̇ ⲡ̇ ⲥⲟⲛ ⲁ̇ ϥ ⲛⲁⲩ ⲉ̇ ⲛ ⲟⲉⲓ̇ⲕ ⲉ̇ ⲁ ⲩ ⲥⲃⲟⲕ ⲁ ϥ ⲉⲓ̇ ⲇⲉ ⲛ̇ϭⲓ̇ ⲟⲩ ⲥⲟⲛ ⲛ̇ ϩⲏ ⲕⲉ · ⲡⲉϫⲉ ⲡ̇ ϩⲗⲗⲟ ϫⲉ ϯ ⲛⲁ ϥ ⲛ̇ ϩⲛ ⲟ̇ⲉⲓ̇ⲕ ⳾ ⲛⲧⲟϥ ⲇⲉ ⲡⲉϫⲁ ϥ ϫⲉ ⲙ̇ⲛ ⲟⲩⲟⲛ ϣⲟⲟⲡ [ⲁⲡ]ⲁ ·ⲻ ⲡⲉϫⲉ [ⲡ] [ϩⲗ]ⲗⲟ ⲛⲁ ϥ ϫ[ⲉ] ⲃⲱⲕ [ⲉϩⲟ]ⲩⲛ ⲁ̇ⲛⲁⲩ ·ⲻ ⲡ ⲥⲟⲛ ⲇ[ⲉ] [ⲁ] ϥ ⲃⲱⲕ ⲉϩⲟⲩⲛ ⲁ̇ ϥ ϭⲓⲛ[.] [ⲙ] ⲡ ⲙ̇ⲁ ⲛ ⲟⲩⲉϩ ⲟ̇ⲉⲓ̇ⲕ ⲉ [ϥ] [ⲙ]ⲉϩ ⲉ̇ⲃⲟⲗ ⲉⲣⲱ ϥ ⲛ ⲧⲉⲣⲉ ϥ ⲛⲁⲩ ⲇⲉ ⲉ̇ ⲡⲁⲓ ⲁ̇ ϥ ⲣ̇ ϩⲟⲧⲉ ⳾ ⲁ̇ ϥ ϯ ⲇⲉ ⲙ̇ ⲡ ⲥⲟⲛ ⲛ̇ ϩⲏⲕⲉ ⲻ ⲁ ⲩⲱ̇ ⲁ̇ ϥ ⲛⲟⲓ̇ ⲛ̇ ⲧ̇ ⲡⲓ̇ⲥ ⲧⲓⲥ ⲙ̇ⲛ ⲧ ⲁⲣⲉⲧⲏ ⲙ̇ ⲡ̇ ϩ̇ⲗⲗⲟ ⳾ ⲁ̇ ϥ ϯ ⲉ̇ⲟⲟⲩ ⲙ̇ ⲡ ⲛⲟⲩⲧⲉ ⳾ⲻ
ⲁ ⲩ ϫⲟⲟ ⲥ ⲛ̇ϭⲓ̇ ⲛ̇ ϩ̇ⲗⲗⲟ ϫⲉ ⲡ̇ ⲛⲟⲩⲧⲉ ϣⲓ̇ⲛⲉ ⲛⲥⲁ ⲗⲁⲁ̇ⲩ ⲁⲛ ⲛ̇ⲧⲟ̇ⲟ ⲧ ⲟⲩ ⲛ̇ ⲛ̇ ⲣⲙ̇ ⲛ̇ ⲃ̇ⲣⲣⲉ ⲛ ⲑ ⲉ ⲛ̇ ⲧ̇ ⲙⲛⲧ ⲥⲧⲙ ⲏⲧ
ⲉⲙⲁ ⲧ ⲉ ϩⲛ o ⲩ ϭ ⲉⲡⲏ ⲁⲩⲱ̇ ϯ ⲉ̇ⲡⲓ̇ⲑⲩⲙⲉⲓ ⲉ ⲛⲁⲩ ⲉ̇ ⲡ ⲣⲣⲟ ⳾ ϫⲓⲧ ⲉⲙⲁⲩ ⲡⲉϫⲁ ϥ ⲛⲁ ϥ ϫⲉ ⲁⲛⲟⲕ ϯ ⲛⲏⲩ ⲛⲙⲙⲁ ⲕ ϣⲁ ⲧ ⲡⲁϣⲉ ⲛⲧⲉ ϩⲓⲏ ⲻ ⲁ ⲩⲱ̇ ⲡⲉϫⲁ ϥ ⲛ̇ ⲕⲉ ϣ ⲃⲏⲣ ϫⲉ ϫⲓ̇ ⲧ ϣⲁ ⲡ ⲣ̇ⲣⲟ ⳾ ⲡⲉϫⲁ ϥ ⲛⲁ ϥ ⳾ ϫⲉ ϯ ⲛⲏⲩ ⲛⲙⲙⲁ ⲕ ϣⲁ ⲡ̇ ⲡⲁⲗ ⲗⲁⲧⲓ̇ⲟⲛ ·ⲻ ⲡ ⲉϫⲁ ϥ ⲙ̇ ⲡ̇ ⲕⲉ ϣ̇ⲃⲏⲣ ϫⲉ ϫⲓⲧ ϣⲁ ⲡ ⲣ̇ⲣⲟ ⳾ ⲡⲉϫⲁ ϥ ⲛⲁ ϥ ⳾ ϫⲉ ⲁ ⲛⲟⲕ ϯ̇ ⲛⲁ ϫⲓ̇ⲧ ⲕ̇ ϣⲁ ⲡ ⲣ̇ⲣⲟ ϩⲛ̇ ⲟⲩ ⲡⲁⲣⲣⲏⲥⲓⲁ̇ · ⲁⲩⲱ̇ ϯ ⲛⲁ ϣⲁϫⲉ ϩⲁ ⲣⲟ ⲕ ⳾ ⲡⲉϫⲁ ⲩ ⲇ ⲉ ⲛⲁ ϥ ϫⲉ ⲃⲱⲗ ⲉⲣⲟ ⲛ ⲛ ⲧⲉⲓ̇ ⲡⲁⲣⲁⲃⲟⲗⲏ · ⲁⲩⲱ ⲡⲉϫⲁ ϥ ϫⲉ ⲧ̇ ϣⲟⲣⲡⲉ ⲧⲉ ⲧ ⲁⲥⲕⲩⲥⲓ̇ⲥ ⲉ̇ ϣⲁ ⲥ ϫⲓ̇ ⲙⲟⲉⲓ̇ⲧ ϣⲁ ⲧ̇ ⲡⲁ ϣⲉ ⲛ̇ⲧⲉ ϩⲓⲏ ·ⲻ ⲡ ⲙⲉϩ ⲥ̇ⲛⲁⲩ ⲡⲉ ⲧ ⲙⲛⲧ ϩⲁⲕ ⲧⲁⲓ̇ ⲉⲧ ⲡ̇ⲏϩ ϣⲁ ϩ̇ⲣⲁⲓ̇ ⲉ ⲧ ⲡⲉ ·ⲻ ⲧ ⲙⲉϩ ϣⲟⲙⲧⲉ̇ ⲧⲉ ⲧ ⲙⲛⲧ ⲛⲁ ⲏⲧ ⲧⲁⲓ ⲉ ϣⲁ ⲥ ϫⲓⲧ ⲟⲩ ⲉ̇ϩⲟⲩⲛ ϣⲁ ⲡ̇ ⲛⲟⲩⲧⲉ ϩⲛ̇ ⲟⲩ ⲡⲁⲣⲣⲏⲥⲓ̇ⲁ̇ ·ⲻ
ⲟ ⲩ ϩⲗⲗ̇ⲟ ⲛ ⲁⲛⲁⲭⲱⲣⲓ ⲧⲏⲥ ⲉ̇ ⲟⲩⲛ̇ⲧⲁ ϥ ⲙ̇ ⲙⲁⲩ ⲛ ⲟⲩ ⲇⲓ̇ⲁⲕⲟⲛⲓ̇ ⲧⲏⲥ ⲉ ϥ ⲟⲩⲏϩ ϩⲛ ⲟⲩ ϯ ⲙⲉ · ⲁ ⲥ ϣⲱⲡⲉ ⲇ ⲉ ⲛ ⲟⲩ ⲥⲟⲡ ⲉ ⲧⲣⲉ ϥ ⲱⲥⲕ ⲉ ⲉⲓ [ϣ] ⲁ ⲡ ϩⲗⲗⲟ ⲕⲁⲧⲁ ⲡⲉϥ ⲥⲱⲛⲧ · ⲡ ϩⲗ ⲗⲟ ⲇⲉ ϣⲱⲱⲧ ⲛ ⲛⲉ ⲭ ⲣⲓ̇ⲁ ⲧⲏⲣ ⲟⲩ · ⲙⲛ ⲡ̇ ϩⲱⲃ ⲛ ϭⲓ̇ϫ ⲉ̇ⲧⲉ ⲟⲩⲛ ⲧⲁ ϥ ⲥⲟⲩ ϩⲛ̇ ⲧⲉϥ ⲣⲓ · ⲁⲩⲱ ⲁ̇ ϥ ⲑⲗⲓ̇ⲃⲉ ϫⲉ ⲙⲛ ⲧ ϥ ϩⲱⲃ ⲙⲙⲁⲩ ⲉ̇ ⲉⲓⲣⲉ · ⲟⲩⲇⲉ ⲙⲛⲧⲁ ϥ ϩⲣⲉ ⲻ ⲁ ⲩⲱ ⲡⲉϫⲁ ϥ ⲙ̇ ⲡⲉϥ ⲙⲁ ⲑⲏ̇ⲧⲏⲥ ϫⲉ ⲕ ⲟⲩⲱϣ ⲉ ⲃⲱⲕ ⲛ ⲅ ⲙⲟⲩⲧⲉ ⲉ ⲡ ⲉⲧ ⲇⲓⲁⲕⲟⲛⲉⲓ̇ ⲛⲁ ⲛ · ⲛⲧⲟϥ ⲇⲉ ⲡⲉϫⲁ ϥ ϫⲉ ⲡ ⲉⲧ ⲕ ⲕⲉⲗⲉⲩⲉ ⲙ̇ⲙⲟ ϥ ϯ ⲛⲁ ⲁⲁ ϥ · ⲁⲩⲱ̇ ⲟⲛ [ⲙ] ⲡⲉ ⲡ ϩⲗⲗⲟ ⲧⲟⲗⲟⲙⲁ [ⲉ] ⲧⲛⲛⲟⲟⲩ ⲙ̇ ⲡ̇ ⲙⲁⲑⲏ ⲧⲏⲥ ·ⲻ ⲛ ⲧⲉⲣ ⲟⲩ ϭⲱ ⲇⲉ ⲉ̇ ⲩ ⲑ ⲗⲓⲃⲉ ⲙ̇ⲡⲉ ⲡ ⲉⲧ ⲇⲓⲁ ⲕⲟⲛⲉⲓ̇ ⲉⲓ̇ ⲛⲁ ⲩ ·ⲻ ⲡ ⲉϫⲉ ⲡ̇ ϩ̇ⲗⲗⲟ ⲙ̇ ⲡ̇ ⲥⲟⲛ ϫⲉ̇ ⲕ ⲟⲩⲱϣ ⲉ̇ ⲃⲱⲕ ϣⲁ ⲡ ϯⲙ̇ⲉ ·ⲻ ⲡ ⲉϫⲁ ϥ ⲛ̇ϭⲓ ⲡ̇ ⲥⲟⲛ ϫⲉ ⲡ ⲉⲧⲉ ⲕ ⲕⲉⲗⲉⲩⲉ̇ ⲙ ⲙⲟ ϥ ϯ ⲛⲁ ⲁ̇ⲁ ϥ ·ⲻ ⲛ ⲉ ϥ ⲣ̇ ϩⲟⲧⲉ ⲛϭⲓ̇ ⲡ̇ ⲥⲟⲛ ⲉ ⲃⲱⲕ ⲉ ⲡ ϯⲙⲉ ⲉⲧⲃⲉ ⲡⲉ ⲥⲕⲁⲛⲇⲁⲗⲟⲛ ⲁⲩⲱ ⲟⲛ ϫⲉ ⲛ̇ⲛⲉ ϥ [ⲣ] ⲁⲧ ⲥⲱⲧⲙ̇ ⲛ̇ⲥⲁ ⲡⲉϥ ⲉⲓⲱⲧ ⲁ ϥ ⲕⲁⲧⲉⲭⲉ ⲉ ⲃⲱⲕ ·ⲻ ⲡ ⲉϫⲁ ϥ ⲇⲉ ⲛⲁ ϥ ϫⲉ ⲃⲱⲕ ⲁⲩⲱ ϯ ⲡⲓⲥ ⲧⲉⲩⲉ ⲉ ⲡ ⲛⲟⲩ [ⲧⲉ] [ⲉ] [ⲡ] ⲧⲏⲣ ϥ ϫⲉ [….] [............] ϩⲙ̇ ⲡⲓ̇ ⲣ ⲁⲥⲙⲟⲥ ⲛⲓⲙ ⲁⲩⲱ ⲁ ϥ ϣⲗⲏⲗ [ⲁ] [ϥ] ⲧⲛⲛⲟⲟⲩ ϥ ·ⲻ ⲛ ⲧⲉⲣⲉ ϥ ⲃⲱⲕ ⲇⲉ ⲉϩⲟⲩⲛ ⲉ ⲡ ϯⲙⲉ · ⲁ ϥ ⲃⲱⲕ ⲉϩⲟⲩⲛ ⲉ̇ ⲡ ⲙⲁ ⲉⲧⲉⲣⲉ ⲡ ⲇⲓⲁⲕⲟ ⲛⲓⲧⲏⲥ ⲛ̇ϩⲏⲧ̇ ϥ · ⲁ ϥ ϭⲛⲧ ϥ ⲛ̇ⲧⲟϥ ⲙⲛ̇ ⲛⲉϥ ⲣⲱⲙⲉ ⲧⲏⲣ ⲟⲩ ⲉ ⲩ ⲙ ⲡ ⲃⲟⲗ ⲙ ⲡ ϯⲙⲉ ⲉⲧⲃⲉ ⲟⲩ ⲣ̇ ⲡ ⲙⲉⲉ̇ⲩⲉ̇ ϣⲁⲧⲛ̇ ⲟⲩ ϣⲉⲉ ⲣⲉ ϣⲏⲙ ⲙⲙⲁⲧⲉ ⲛⲧⲁ ϥ · ⲛ ⲧⲉⲣⲉ ϥ ⲧⲱϩⲙ ⲇⲉ ⲉ̇ ⲡ ⲣⲟ ⲁ̇ ⲥ ⲣ ⲟⲩⲱ ⲁ̇ ⲥ ⲟⲩⲱ̇ⲛ ⲛⲁ ϥ · ⲁ̇ ϥ ϣⲓ̇ⲛⲉ ⲛⲥⲁ ⲡⲉⲥ ⲉⲓⲱⲧ · ⲛⲧⲟⲥ ⲇⲉ ⲁ̇ ⲥ ⲥⲡ̇ⲥⲱⲡ ϥ̇ ⲁ̇ ⲥ ⲥⲱⲕ ⲙ̇ ⲙⲟ ϥ ⲉϩⲟⲩⲛ · ⲛ̇ⲧⲟϥ ⲇⲉ ⲙ̇ⲡⲉ ϥ ⲁ̇ⲛⲓ̇ⲭⲉ · ⲛⲧⲉ ⲣⲉ ⲥ ϫⲓⲧ ϥ ⲇⲉ ⲛ ϫⲛⲁϩ ⲁ̇ ⲥ ϭⲙϭⲟⲙ ⲉⲣⲟ ϥ · ⲁⲩⲱ ⲁ̇ ⲥ ⲥⲟⲕ ϥ ⲉ̇ϩⲟⲩⲛ ·ⲻ ⲛ ⲧⲟϥ ⲇⲉ ⲛⲧⲉⲣⲉ ϥ ⲉⲓ̇ⲙⲉ ϫⲉ ⲉ̇ ⲥ ⲥⲱⲕ ⲙⲙⲟ ϥ ⲉ̇ ⲩ ⲥⲱⲱϥ · ⲁ ϥ ⲁϣ ⲁ ϩⲟⲙ · ⲁ ϥ ϫⲓ ϣⲕⲁⲕ ⲉⲃⲟⲗ ϫⲉ ⲡ ϫⲟⲉⲓ̇ⲥ ϩⲛ ⲧⲉⲓ̇ ⲟⲩ ⲛⲟⲩ ⲙⲁ ⲧⲟⲩϫⲟ ⲓ ⲉⲧⲃⲉ ⲛⲉ ϣⲗⲏⲗ ⲙ̇ ⲡⲁ ⲉⲓ̇ⲱⲧ · ⲁ ⲩⲱ ⲛⲧⲉⲣⲉ ϥ ϫⲉ ⲡⲁⲓ ⲛ ⲧⲉ ⲩⲛⲟⲩ ⲁ ϥ ϭⲛⲧ ϥ̇ ϩⲓ ϫⲙ ⲡ ⲓⲉⲣⲟ ⲉ̇ ϥ ⲃⲏⲕ ⲉ ⲑ ⲉ ⲛⲉⲉⲧⲉ · ⲁⲩⲱ ⲁ ⲩ ϫⲓ̇ⲧ ϥ ⲉ̇ ϥ ⲟⲩⲟϫ ϣⲁ ⲡⲉϥ ⲉⲓⲱⲧ ·ⲻ
ⲥ ⲟⲛ ⲥⲛⲁⲩ ⲕⲁⲧⲁ ⲥⲁⲣⲝ ⲁ ⲩ ⲃⲱⲕ ⲉ ⲩ ϩⲉⲛⲉⲉ̇ⲧⲉ · ⲡ ⲟⲩⲁ ⲙⲙⲟ ⲟⲩ ⲟⲩ ⲁⲥ ⲕⲓⲧⲏⲥ ⲡⲉ · ⲡ ⲕⲉ ⲟⲩⲁ ⲟⲩ ⲥⲧ̇ⲙ ⲏⲧ ⲡⲉ ⲉⲙⲁⲧⲉ · ⲉ ⲣϣⲁⲛ ⲡ ⲓ̇ⲱⲧ ϫⲟⲟ ⲥ ⲛⲁ ϥ ϫⲉ ⲁⲣⲓ ⲟⲩ ϩ[ⲱⲃ] ϣⲁ ϥ ⲁⲁ ϥ · [..] [ⲟⲩ] ⲱⲙ […] ⲛ ϣⲱⲣⲡ ϣⲁ ϥ [.............] [.............] ⲉⲧⲃⲉ ⲧ ⲉϥ ⲙⲛⲧ ⲥⲧ̇ⲙ ⲏ ⲧ ⲡ ⲉϥ ⲥⲟⲛ ⲇⲉ ⲛ ⲁⲥⲕⲓ̇ⲧⲏⲥ ⲁ ⲩ ⲧⲟϥⲥ ϥ ⲉ̇ϩⲟⲩⲛ ⲉⲣⲟ ϥ · ⲡⲉϫⲁ ϥ ϩ̇ⲣⲁⲓ ⲛ̇ϩⲏⲧ ϥ ϫⲉ ϯ ⲛⲁ ⲇⲟⲕⲓⲙⲁⲍⲉ ⲙ ⲡⲁⲓ ⲧⲁ ⲛⲁⲩ ϫⲉ ⲟⲩ ⲥⲧ ⲙⲏⲧ ⲡⲉ ·ⲻ ⲁ ϥ ϯ ⲡⲉϥ ⲟⲩⲟⲓ̇ ⲉ̇ ⲡⲉϥ ⲉⲓ ⲱⲧ ⲡⲉϫⲁ ϥ ϫⲉ ⲧⲛⲛⲟ ⲟⲩ ⲡⲁ ⲥⲟⲛ ⲛⲙⲙⲁ ⲓ ⲧⲁ ⲣⲉ ⲛ ⲃⲱⲕ ⲱⲁ ⲡⲉⲓ ⲧⲟ [ⲡⲟⲥ] ⲁⲩⲱ ⲁ ⲡ ⲉⲓⲱⲧ ⲕ [ⲁⲁ] [ⲩ] [ⲉ] ⲃⲟⲗ · ⲁ ϥ ϥⲓⲧ ϥ [ⲛ] ϭⲓ ⲡ ⲁⲥⲕⲓ̇ⲧⲏⲥ ⲉ ϥ ⲟⲩ ⲱϣ ⲉ̇ ⲡⲓ̇ⲣⲁⲍⲉ ⲙⲙⲟ ϥ ⲁ̇ ϥ ⲉⲓ̇ ⲉϩⲣⲁⲓ ϩⲓϫⲙ ⲡ ⲓⲉ ⲣⲟ · ⲛⲉ ⲩ ϣⲟⲟⲡ ⲇ [ⲉ] ⲡⲉ ϩ̇ⲙ ⲡ̇ ⲙⲁ ⲉⲧ ⲙⲙⲁⲩ ⲛϭⲓ ϩⲛ̇ ⲙ̇ⲥⲁϩ ⲉ ⲛⲁϣⲱ ⲟⲩ · ⲁⲩⲱ ⲡⲉϫⲁ ϥ ⲛⲁ ϥ ϫⲉ ⲃⲱⲕ ⲉ ⲡ ⲉⲥⲏⲧ ⲉ ⲡ ⲓⲉ ⲣⲟ ⲛ̇ ⲅ̇ ⲡⲉⲣⲁ · ⲡ ⲉⲧ ⲙ ⲙⲁⲩ ⲇⲉ ⲁ ϥ ⲃⲱⲕ ⲁ ⲩ ⲉⲓ [ⲛ] ϭⲓ ⲛⲉ ⲙⲥⲁϩ ⲁ̇ ⲩ ⲗⲱϫϩ ⲙ ⲡⲉϥ ⲥⲱⲙⲁ · ⲁⲩⲱ ⲙ̇ⲡ ⲟⲩ ϥⲗⲁⲡⲧⲉⲓ ⲙⲙⲟ ϥ ⲗⲁⲁⲩ · ⲛⲧⲉⲣⲉ ϥ ⲛⲁⲩ ⲇⲉ ⲛϭⲓ̇ ⲡ ⲁⲥⲕⲓⲧⲏⲥ ⲡⲉϫⲁ ϥ ϫⲉ ⲁⲙⲟⲩ ⲉϩⲣⲁⲓ ϩⲙ ⲡ ⲓⲉⲣⲟ ·ⲻ ⲁ ⲩⲱ ⲉ̇ ⲩ ⲙⲟⲟϣ [ⲉ] ⲁ̣ ⲩ̣ ϭⲓⲛⲉ ⲛ ⲟⲩ ⲥⲱⲙⲁ ⲉ ϥ ⲛⲏϫ ⲉ ⲃⲟⲗ ϩⲙ̇ ⲡ ϩⲟⲟⲩⲧⲛ · ⲁⲩⲱ ⲡⲉϫⲉ ⲡ ⲁⲥⲕⲓⲧⲏⲥ ϫⲉ ⲉϣⲱⲡⲉ ⲟⲩⲛⲧⲁ ⲕ ⲙⲙⲁⲩ ⲛ ⲟⲩ ϭⲓⲛ ⲙⲓϣⲉ ⲙⲁⲣ ⲛ̇ ⲛⲟⲩϫⲉ ⲉϩⲣⲁⲓ ⲉ ϫⲱ ϥ · ⲡⲉϫⲁ ϥ ⲛ ϭⲓ ⲡ ⲉⲧⲉ ⲟⲩⲛⲧⲁ ϥ [ⲙ] ⲙⲁⲩ ⲛ ⲧ ⲙⲛⲧ [ⲥⲧ] ⲙⲏⲧ · ϫⲉ [ⲙⲁⲗⲗⲟⲛ] ⲙⲁⲣ ⲛ ϣⲗⲏⲗ [ⲉϩⲣⲁⲓ] [ⲉ] ϫⲱ ϥ ⲙⲉϣⲁⲕ [ϥ] [ⲛⲁ] ⲧⲱⲟⲩⲛ [.......] [.............]
ⲁ ϥ ⲃⲱⲕ Ⲛ̄ ⲟⲩⲟⲉⲓ̇ϣ ⲉ ϣⲓ̇ⲏⲧ ⲛ̄ϭⲓ ⲡ ⲙⲁⲕⲁⲣⲓⲟⲥ ⲁⲡⲁ ⲑⲉⲱ ⲫⲓⲗⲟⲥ ⲡ ⲁⲣⲭⲏⲉⲡⲓⲥ ⲕⲟⲡⲟⲥ · ⲁ ⲩ ⲥⲱⲟⲩϩ ⲇⲉ ⲛ̇ϭⲓ ⲛⲉ ⲥⲛⲏⲩ ⲁ̇ ⲩ ϫⲟⲟ ⲥ ⲛ ⲁⲡⲁ ⲡⲁⲙⲃⲱ ϫⲉ ⲧⲁ ⲟⲩⲉ ⲟⲩ ϣⲁϫⲉ ⲛ ⲟⲩⲱⲧ ⲉ ⲡ ⲡⲁⲡⲁⲥ ⲧⲁⲣⲉ ϥ ϯ ϩⲏⲩ · ⲡⲉϫⲁ ϥ Ⲛ̄ⲁ ⲩ ⲛϭⲓ̇ ⲡ̇ ϩⲗⲗⲟ ϫⲉ ⲉϣⲱ ⲡⲉ ⲙⲉ ϥ ϯ ϩⲏⲩ ⲉ ⲡⲉⲛ ⲕⲁ ⲣⲱϥ · ⲉⲓⲉ ⲉⲛϣⲁⲛ ϣⲁ ϫⲉ ⲟ̇ⲛ ⲛ ϥ ⲛⲁ ϯ ϩⲏⲩ ⲁⲛ ·
ⲛⲁⲓ̇ ⲁ ϥ ϫⲟ ⲟⲩ ⲛ̇ϭⲓ ⲁ̇ⲡⲁ ϫⲓ̇ϫⲱⲓ · ⲟⲩⲁ̇ ⲇⲉ ⲉ̇ⲃⲟⲗ ⲛ̇ϩⲏⲧ ⲛ̇ ⲡⲁⲣⲁⲕⲁⲗⲉⲓ̇ ⲙ̇ⲙ̇ⲟ ϥ ϫⲉ ⲁ̇ⲣⲓ̇ ⲧ ⲁⲅⲁⲡⲏ ⲁ̇ϫⲓ̇ ⲟⲩ ⲱⲁϫⲉ ⲉ̇ⲣⲟ ⲛ̇ ϩⲱ̇ ⲱ̇ ⲕ · ⲡⲉϫⲁ ϥ ϫⲉ ⲧ̇ ⲙⲛⲧ̇ ⲁ̇ⲧ ⲟⲡ ⲕ̇ ϩⲛ̇ ⲟⲩ ⲥⲟⲟⲩⲛ̇ · ϥ ⲛⲁ ϫ ⲱⲕ ⲉ̇ⲃⲟⲗ ⲛ̇ ⲧⲉ ⲅⲣⲁ ⲫ ⲏ ⲧⲏⲣ̇ ⲥ · ⲡⲉϫⲉ ⲕⲉ ⲟⲩⲁ̇ ⲇ ⲉ ⲛⲁ ϥ ⲛ̇ϩⲏⲧ ⲛ̇ · ϫⲉ ⲟⲩ ⲧⲉ ⲧ ⲙⲛⲧ̇ ϣⲙ̇ⲙⲟ ⲡⲁ ⲉⲓ̇ⲱⲧ · ⲡⲉϫⲁ ϥ ϫⲉ ⲡ̇ ⲕⲁ ⲣⲱ ϥ ⲡⲉ ⲁⲩⲱ ⲁ̇ϫⲓ̇ ⲥ ϩⲙ̇ ⲙⲁ ⲛⲓ̇ⲙ ⲉⲧ ⲕ ⲛⲁ ⲃⲱⲕ ⲉ̇ⲣⲟ ⲟⲩ · ϫⲉ ⲙ̇ⲛ ⲧⲁ ⲓ̇ ϩⲱⲃ · ⲧⲁⲓ̇ ⲧⲉ ⲧ̇ ⲙⲛⲧ̇ ϣⲙ̇ⲙⲟ · ⲻ
ⲁ ϥ ϫ̇ⲛⲟⲩ ϥ ⲇⲉ ⲟ̇ⲛ ⲛ̇ϭⲓ̇ ⲡ ⲥⲟⲛ · ϫⲉ ⲁ̇ⲣⲁ ⲡ̇ ⲥⲁⲧⲁ ⲛⲁⲥ ϯ ϩⲓ̇ⲥⲉ ⲛ̇ ⲛ ⲁⲣⲭⲉ ⲟⲥ ⲟ̇ⲛ ⲛ̇ ⲧⲉⲓ̇ ϩⲉ - ⲡⲉϫⲁ ϥ ⲇⲉ ⲛⲁ ϥ ⲛ̇ϭⲓ̇ ⲁ ⲡⲁ ϫⲓ̇ϫⲱⲓ̇ · ϫⲉ ϥ̇ ϯ̇ ϩⲓ̇ⲥⲉ ⲛ̇ ϩⲟⲩⲟ̇ ⲧⲉⲛⲟⲩ ⲉ̇ ⲃⲟⲗ ϫⲉ ⲁ̇ ⲡⲉϥ ⲟⲩⲟ̇ⲉⲓ̇ϣ ϩⲱⲛ ⲉ̇ϩⲟⲩⲛ ⲉ̇ⲧⲃⲉ ⲡⲁⲓ ϥ̇ ϣ̇ⲧⲣ̇ⲧⲱⲣ
ⲕⲱ ⲧ ⲉ ⲛⲙ̇ⲙⲁ ⲓ̇ ϩⲛ̇ ϩⲓⲣ ⲛⲓⲙ ⲛ̇ⲧⲉ ⲡ̇ ϯⲙⲉ ⲛ ⲉ ⲩ ϩⲓ̇ⲟⲩⲉ̇ ⲉⲣⲟ ⲓ̇ ⲉ̇ ⲩ ϫⲱ ⲙⲙⲟ ⲥ ϫⲉ ⲡⲉⲓ̇ ⲙⲟⲛⲁ ⲭⲟⲥ ⲁ ϥ ϫⲓ ⲙ̇ ⲡ̇ ⲣⲟⲟⲩⲛⲉ ⲛ ⲧⲛ̇ ϣⲉⲉⲣⲉ ϩⲓ̇ⲟⲩⲉ̇ ⲉ̇ ⲣⲟ ϥ · ⲁⲩⲱ̇ ⲁ̇ ⲩ ϩⲓ̇ⲟⲩⲉ ⲉⲣⲟ ⲓ · ⲡⲁⲣⲁ ⲕⲉ ⲕⲟⲩⲓ ⲇⲉ ⲉ ⲓ̇ ⲛⲁ ⲙⲟⲩ ⲡⲉ ⲻ ⲁ ⲩⲱ ⲡⲉϫⲉ ⲟⲩⲁ̇ ⲉ̇ ϥ ⲟ ⲛ ⲛⲁ ⲏⲧ ϫⲉ ϣⲁ ⲧ ⲛⲁⲩ ⲧⲉⲧⲛ̇ ϩⲓ̇ⲟⲩⲉ ⲉ̇ ⲡⲉⲓ̇ ⲙⲟ ⲛⲁⲭⲟⲥ ⲛ ϣⲙⲙⲟ · ⲡ ⲉⲧ ⲇⲓ̇ⲁ̇ⲕⲟⲛⲓ̇ ⲇⲉ ⲛⲁ ⲓ̇ ⲛⲉ ϥ ⲟⲩⲏϩ ⲛⲥⲱ ⲓ̇ ⲡⲉ ϩⲓ ⲡⲁϩⲟⲩ ⲉ̇ ϥ ϣⲓ̇ⲡⲉ ⲛⲉ ⲁ̇ ⲩ ⲥⲟϣ̇ ϥ ⲅⲁⲣ ⲡⲉ ⲉ ⲩ ϫⲱ ⲙ̇ⲙⲟ ⲥ · ϫⲉ ⲉ ⲛⲉ ⲡ̇ⲁⲓ̇ ⲡⲉ ⲡ ⲁⲛⲁⲭⲱ ⲣⲓⲧⲏⲥ ⲉ̇ⲧⲉ ⲕ ⲣ̇ ⲙⲛⲧ̇ ⲣⲉ ϩⲁⲣⲟ ϥ · ⲁⲛⲁⲩ ϫⲉ ⲟⲩ ⲡ ⲉⲧⲉ ⲁ̇ ϥ ⲁⲁ ϥ ⲻ ⲛ ⲉ ⲩ ϫⲱ ϭⲉ ⲙ̇ⲙⲟ ⲥ ⲛϭⲓ ⲛⲉⲥ ⲉⲓ̇ⲟⲧⲉ ϫⲉ ⲛ̇ ⲧⲛ̇ ⲛⲁ [ⲕ] ⲁⲁ ϥ ⲉⲃⲟⲗ ⲁⲛ ϣⲁⲛ [ⲧ] ϥ ϯ ϣⲡ̇ ⲧⲱⲣⲉ ⲉⲣⲟ ϥ [..] [ⲥⲁ] ⲛϣ ⲙⲙⲟ ⲥ ⲻ ⲁ [ⲓ] [ϫ] ⲟ̣ⲟ̣ ⲥ ⲇⲉ ⲙ ⲡ̣ ⲉ̣ⲧ̣ ⲇⲓⲁ ⲕ̣ⲟ̣ⲛ̣ⲓ̣ ⲛ̣ⲁ̣ ⲓ̣ ⲁ̣ ϥ̣ ϣ̣ⲉⲡ ⲧⲱⲣ̣[ⲉ] ⲙ̣ⲙ̣ⲟ̣ [ⲓ] ⲁ̣ ⲓ̣ ⲃ̣ⲱⲕ̣ ⲉ̣ ⲧⲁ ⲣⲓ [·] ⲃⲓⲣ̣ ⲛ […] ⲧⲁⲓ [..........] ⲛ [.............] [..............] [..............] [........] ⲉⲃⲟⲗ̣ [..] [……..] […] […] […….] [….] [.] ⲡⲁ […….] […….] [……] […] ϭ̣ⲛⲟ̣ⲩⲥ [……] […] ⲧⲉ̣ ⲭⲣ̣ⲓ̣ⲁ̣ ⲛ̇ ⲅ ⲣ̇ ⲟ ⲩ ⲕⲟ ⲩ ⲓ̇ ⲛ ϩⲱⲃ ⲛ ϩⲟⲩⲟ · ⲧⲁⲣⲉ ⲕ ⲥⲁⲛⲟⲩϣ ⲥ ⲁⲩⲱ ⲁ ⲓ̇ ⲣ̇ ϩⲱⲃ ⲛ ϭⲱⲣⲁϩ ⲙⲛ̇ ⲙⲉⲉⲣⲉ ⲉ ⲓ ϫⲟⲟⲩ ⲛⲁ ⲥ · ⲛ ⲧⲉⲣⲉ ⲥ ⲉⲓ ⲇⲉ ⲉ ⲥ ⲛⲁ ⲙⲓⲥⲉ ⲛ̇ϭⲓ̇ ⲧ ⲉⲃⲓⲏⲛ ⲁ̇ ⲥ ϭⲱ ⲉ ⲥ ϩⲟⲥⲉ · ⲁⲩⲱ ⲙⲡⲉ ⲥ ⲙⲓⲥⲉ · ⲛⲉ ⲩ ϫⲱ ⲇⲉ ⲙ̇ⲙⲟ ⲥ ϫⲉ ⲟⲩ ⲡⲉ ⲡⲁⲓ · ⲛ ⲧⲟⲥ ⲇⲉ ⲡⲉϫⲁ ⲥ ϫⲉ ⲁ ⲛⲟⲕ ϯ ⲥⲟⲟⲩⲛ ⲉⲃⲟⲗ ϫⲉ ⲁ ⲓ ϩⲓ ⲗⲁ ⲉ ⲡ ⲁⲛⲁⲭⲱ ⲣⲓⲧⲏⲥ · ⲁⲩⲱ ⲁ ⲓ̇ ϫⲓ ϭⲟⲗ ⲉⲣⲟ ϥ · ⲁⲩⲱ ⲙⲡⲉ ϥ ⲣ ⲗⲁⲁⲩ ⲛⲁ ⲓ · ⲁⲗⲗⲁ ⲙⲉϣⲉ ⲛⲓⲙ ⲡⲉ ⲛ ϣⲏ ⲣⲉ ϣⲏⲙ ·ⲻ ⲁ ϥ ⲉⲓ ⲇⲉ ⲛϭⲓ ⲡ ⲉⲧ ⲇⲓⲁ ⲕⲟⲛⲉⲓ ⲛⲁ ⲓ ⲉ ϥ ϫⲱ ⲙ ⲙⲟ ⲥ · ϫ ⲉ ⲙ̇ⲡⲉ ⲧⲉ ⲥ ϩⲓⲙⲉ ϭⲙϭⲟⲙ ⲉ ⲙⲓⲥⲉ · ϣⲁⲛⲧⲉ ⲥ ϩⲟⲙⲟⲗⲟⲅⲉⲓ ϫⲉ ⲙⲛ̇ ⲡ ⲉⲧⲉ ⲡ ⲁⲛⲁ ⲭⲱⲣⲓⲧⲏⲥ ϩⲱⲃ ⲛⲙ ⲙⲁ ⲓ · ⲁⲗⲗⲁ ⲛⲧ ⲁ ⲓ ϫⲓ ϭⲟⲗ ⲉⲣⲟ ϥ ·ⲻ ⲁ ⲩⲱ ⲉⲓ̇ⲥϩⲏⲏ̇ⲧⲉ ⲡ ϯ ⲙⲉ ⲧ [ⲏⲣ] ϥ ⲟⲩⲱϣ ⲉ ⲉⲓ ⲉ ⲡⲉⲓ ⲙ [ⲁ] [ⲉ] ⲧⲣⲉ ⲩ ⲙⲉⲧⲁ ⲛⲟⲓ · ⲁⲛⲟⲕ ⲇⲉ ⲛ ⲧⲉⲣ ⲓ ⲥⲱⲧⲙ ⲉ ⲛⲁⲓ ϫⲉ [ⲕⲁⲥ] [ⲛ] ⲛⲉ ⲩ ⲑⲗⲓⲃⲉ ⲙ [ⲙⲟ] ⲓ ⲛϭⲓ ⲛ ⲣⲱⲙⲉ ⲁ […] [..] ⲛ ⲁ ⲓ ⲉⲓ̇ ⲉ ⲡⲉⲓ ⲙ̇ⲁ ⲉ ϣⲓⲏ[ⲧ] · ⲧⲁⲓ ⲇⲉ ⲧⲉ ⲧ ⲗⲟⲓϭⲉ ⲛⲧ ⲁ ⲓ̇ ⲉⲓ̇ ⲉ ⲡⲓ̇ ⲙⲁ̇ ⲉⲧⲃⲏⲏⲧ ⲥ ·ⲻ
ⲁ ϥ ⲃⲱⲕ ⲛ̇ϭⲓ̇ ⲟⲩ ⲥⲟⲛ ϣⲁ ⲁⲡⲁ ϫⲓ̇ϫⲱⲓ̇ ⲉ ⲡ ⲧⲟⲟⲩ ⲛ ⲁⲡⲁ ⲁⲛⲧⲱⲛⲓ̇ⲟⲥ ⲁ̇ⲩⲱ̇ ⲟⲩ ϣⲁϫⲉ ⲁ̇ ⲩ ϫⲟ ⲟ̇ ϥ ⲛ ⲁⲡⲁ ϫⲓ̇ϫⲱⲓ̇ ϫⲉ ⲧⲉⲛⲟⲩ ⲙⲡⲁⲧⲉ ⲕ ⲡⲱϩ ⲉ̇ ⲡ ϣⲓ̇ ⲛ ⲁⲡⲁ ⲁ̇ⲛⲧⲱ ⲛⲓ̇ⲟⲥ ⲁ̇ⲡ ⲁ · · ⲡⲉϫⲁ ϥ̣ ⲛⲁ ⲩ ϫⲉ ⲉ̇ⲃⲟⲗ ⲧⲱⲛ · ⲉ̇ⲛⲉ ⲟⲩⲛ̇ⲧⲁ ⲓ̇ ⲙ̇ⲙⲁⲩ ⲛ ⲟⲩ ⲙⲉⲉⲩⲉ̇ ⲛ ⲟⲩⲱ̇ⲧ̇ ⲛ̇ⲧⲉ ⲁ̇ⲡⲁ ⲁ̇ⲛⲧⲱⲛⲓ̇ⲟⲥ ⲛⲉ ⲓ̇ ⲛⲁ ϣⲱⲡⲉ ⲛ̇ ⲕⲱϩⲧ̇ ⲧⲏⲣ ⲧ̇ · ⲡ̇ⲗⲏⲛ ⲁ ⲓ̇ ⲛⲁⲩ ⲉ̇ ⲩ ⲣⲱⲙⲉ ⲉ̇ ⲩⲛ̇ ϭⲟⲙ ⲙ̇ⲙⲟ ϥ ⲉ̇ ⲧⲱⲟⲩⲛ̇ ϩⲁ ⲡⲉϥ ⲙⲉⲉⲩⲉ̇ ⲙⲁⲩⲁ̇ ⲁ ϥ ϩⲛ̇ ⲟⲩ ϩⲓ̇ⲥⲉ · ⲻ
ⲁ ϩⲛ̇ ⲕⲟⲟⲩⲉ̇ ⲃⲱⲕ ϣⲁ ⲣⲟ ϥ ⲉ̇ ⲧⲣⲉ ⲩ ⲥⲱⲧⲙ̇ ⲉ̇ ⲩ ϣⲁ ϫ ⲉ ⲉ̇ⲃⲟ ⲗ ϩⲓ̇ ⲧⲟⲟⲧ ϥ · ⲁⲩⲱ̇ ⲙ̇ⲡ ϥ̇ ϫⲉ ⲗⲁⲁ̇ⲩ ⲛⲁ ⲩ · ⲁ̇ⲗⲗⲁ ⲛⲉ ϥ ϫⲱ ⲙ̇ⲙⲟ ⲥ ϫⲉ ⲕⲱ ⲛⲁ ⲓ̇ ⲉ̇ⲃⲟⲗ ⲻ ⲛⲧⲉⲣ ⲟⲩ ⲛⲁⲩ ⲇⲉ ⲉ̇ ⲉ̇ⲛⲉϥ ⲃⲓ̇ⲣ · ⲡⲉϫⲁ ⲩ ⲛ ⲁϥⲣⲁ ϩⲁⲙ ⲡⲉϥ ⲙⲁⲑⲏⲧⲏⲥ · ϫⲉ ⲉ̇ ⲧⲉⲧⲛ̇ ⲣ ⲟⲩ ⲛ̇ ⲛⲉⲓ̇ ⲃⲓ̇ⲣ · ⲡⲉϫⲁ ϥ ϫⲉ ϣⲁ ⲛ ϫⲟ ⲟⲩ ⲉ̇ⲃⲟⲗ ⲉ̇ ⲡⲉⲓ̇ ⲥⲁ ⲙⲛ̇ ⲡⲁⲓ · ⲁ̇ ϥ ⲥⲱⲧⲙ̇ ⲇ ⲉ ⲛ̇ϭⲓ̇ ⲡ ϩⲗⲗⲟ̇ ⲡⲉϫⲁ ϥ ϫⲉ ⲡ̇ⲉⲕ ϫⲓ̇ϫⲱⲓ̇ ⲉ̇ ϥ ⲟ̇ⲩ ⲱ̇ⲙ ⲉ̇ ⲡⲉⲓ̇ ⲥⲁ ⲙⲛ̇ ⲡⲁⲓ̇ ⲛ̇ⲧⲟⲟⲩ ⲇⲉ ⲁ ⲩ ⲥⲱⲧⲙ̇ ⲁ̇ ⲩ ϯ ϩⲏⲩ ⲙ̇ⲙⲁⲧⲉ · ⲁⲩⲱ ⲁ ⲩ ⲃⲱⲕ ϩⲛ̇ ⲟⲩ ⲣⲁϣⲉ · ⲉ̇ ⲁ̇ ⲩ ϫⲓ̇ ⲕⲱⲧ ϩⲙ̇ ⲡⲉϥ ⲑⲃⲃⲓ̇ⲟ̇ · ⲻ
ⲁ ⲩ ⲥⲟⲛ ϫ̇ⲛⲉ ⲁ̇ ⲡ ⲁ ϫⲓ ϫⲱⲓ̇ ϫⲉ ϯ̇ ⲛⲁⲩ ⲉ̇ⲣⲟ ⲓ̇ ⲙⲁⲩⲁ̇ⲁ ⲧ · ϫⲉ ⲡⲁ ⲙⲉ ⲉ̇ⲩⲉ̇ ϭⲉⲉⲧ ϩⲙ̇ ⲡ̇ ⲛⲟⲩⲧⲉ ⲡⲉϫⲉ ⲡ̇ ϩⲗⲗⲟ ⲛⲁ ϥ ϫⲉ ⲟⲩ ⲛⲟϭ ⲛ̇ ϩⲱⲃ ⲁ̇ⲛ ⲡⲉ ⲉ̇ ⲧⲣⲉ ⲡⲉⲕ ⲙⲉⲉⲩⲉ̇ ϭⲱ̇ ϩⲙ̇ ⲡ̇ ⲛⲟⲩⲧⲉ ⲻ ⲟ ⲩ ⲛⲟϭ ⲇⲉ ⲛ̇ⲧⲟϥ ⲡⲉ ⲉ̇ ⲧ ⲣⲉ ⲕ ⲛⲁⲩ ⲉ̇ⲣⲟ ⲕ ⲙⲁⲩⲁ̇ ⲁ̇ ⲕ ϫⲉ ⲕ̇ ⲙ ⲡ ⲉⲥⲏⲧ ⲛ̇ ⲍⲱⲛⲧ̇ ⲛⲓ̇ⲙ ·ⲻ ⲡ ⲁⲓ̇ ⲅⲁⲣ ϥ̇ ϫⲓ̇ ⲙⲟⲉⲓ̇ⲧ ϩⲏⲧ ϥ̇ ⲛ̇ ⲧ̇ ⲕⲉ ⲙⲛⲧ̇ ⲣⲉϥ ϣⲡ̇ ϩⲓ̇ⲥⲉ ⲙ̇ ⲡ̇ ⲥⲱ ⲙⲁ ·· ⲛⲁⲓ̇ ⲛⲉ ⲛⲉ ϩ ⲃⲏⲩⲉ̇ ⲙ ⲡⲉ ⲑⲃ̇ⲃⲓ̇ⲟ̇ ⲛ̇ ϩⲏⲧ ·ⲻ
ⲁ ⲥ ϫⲟⲟ ⲥ ⲛ̇ϭⲓ̇ ⲧ̇ ⲙⲁⲕⲁ ⲣⲓⲁ̇ ⲥⲩⲅⲕⲗⲏⲧⲓ̇ⲕⲏ ϫⲉ ⲛ̇ ⲑ ⲉ ⲉⲧⲉ ⲙⲛ̇ ϭⲟⲙ ⲛ̇ ϫ ⲟⲓ̇ ⲉ̇ ⲧⲁϩⲟ ⲉⲣⲁ ⲧ ϥ ⲁ̇ϫⲛ ⲉⲓ̇ϥⲧ̇ · ⲧⲁⲓ̇ ⲧⲉ ⲑ ⲉ ⲟⲩ ⲁ̇ⲧ ϭⲟⲙ ⲡⲉ ⲟⲩϫⲁⲓ̇ ⲭⲱⲣⲓ̇ⲥ ⲡⲉ ⲑⲃ̇ⲃⲓ̇ⲟ ⲛ ϩⲏⲧ ⲻ·
ⲁ ϥ ϫⲟⲟ ⲥ ⲛ ϭ ⲓ̇ ⲁ̇ⲡⲁ ϩⲩⲡⲏ ⲣⲉⲭⲓⲟⲥ · ϫⲉ ⲟⲩ ϣⲏⲛ̇ ⲛ ⲱⲛϩ ⲉ̇ ϥ ⲡⲏⲧ ⲉ ⲡ ϫⲓ ⲥⲉ ⲡⲉ ⲡⲉ ⲑⲃ̇ⲃ̇ⲓ̇ⲟ̇ ⲛ̇ ϩⲏⲧ
ⲁ ϥ ϫⲟ̇ⲟ ⲥ ⲟ̇ⲛ ϫⲉ ⲧⲛ̇ⲧⲱ ⲛ ⲅ̇ ⲉ̇ ⲡ ⲧⲉⲗⲱⲛⲏⲥ · ϫ̇ⲉ ⲛ̇ⲛⲉ ⲩ ⲧ̇ϭⲁⲓ̇ⲟ ⲕ ⲙⲛ ⲡⲉ ⲫ ⲁⲣⲓ̇ⲥⲥⲁⲓ̇ⲟⲥ ·ⲻ ⲥ ⲱⲧⲡ̇ ⲛⲁ ⲕ ⲟ̇ⲛ ⲛ̇ ⲧ̇ ⲙⲛⲧ̇ ⲣⲙ̇ ⲣⲁϣ ⲙ̇ ⲙⲱⲩⲥⲏⲥ · ϫⲉ ⲕⲁⲥ ⲉ̇ ⲕ ⲛⲁ ⲡⲱ̇ⲱ̇ⲛⲉ ⲙ ⲡⲉⲕ ϩⲏⲧ ⲛ̇ ⲑ ⲉ ⲛ̇ ⲧ̇ ⲡⲉⲧ ⲣⲁ · ̇ⲉ̇ ϩⲛ̇ ⲡⲩⲅⲏ ⲙ ⲙⲟⲟⲩ ·
ⲁ ϥ ϫⲟⲟ̇ ⲥ ⲛ̇ϭⲓ̇ ⲁⲡⲁ ϩⲱⲣ ⲥⲓ̇ⲏⲥⲓ̈ · ϫⲉ ⲟⲩ ̇ⲧⲱ̇ ⲱ̇ⲃⲉ ⲛ ⲟⲙⲉ ⲉ̇ⲩϣⲁⲛ ⲛⲟ ϫ ⲥ̇ ⲉ̇ ⲩ ⲥⲛ̇ⲧⲉ ϩⲁⲧⲙ̇ ⲡ ⲓ̇ⲉ̇ⲣⲟ ·· ⲛ ⲥ̇ ⲛⲁ ϩⲩ ⲡⲟⲙⲓ̇ⲛⲉ ⲁ̇ⲛ ⲛ ⲟⲩ ϩⲟⲟⲩ ⲛ ⲟⲩⲱⲧ · ⲧ ⲧⲉ ⲣ ⲡⲟ ⲥⲉ ⲇⲉ ϣⲁ ⲥ ⲙⲟⲩⲛ ⲉ̇ⲃⲟⲗ ⲛ ⲑ ⲉ ⲙ̇ ⲡ ⲱⲛⲉ ·ⲻ ⲧ ⲁⲓ̇ ⲧⲉ ⲑ ⲉ ⲙ̇ ⲡ̇ ⲣⲱⲙⲉ ⲉ̇ ⲟⲩⲛ̇ⲧⲁ ϥ ⲙ̇ⲙⲁⲩ ⲙ̇ ⲡⲉϥ ⲙⲉⲉⲩⲉ̇ ⲙ̇ ⲙⲛⲧ̇ ⲕⲱⲥⲙⲓ̇ⲕⲟⲛ · ⲛ̇ ϥ̇ ⲡⲟ ⲥⲉ ⲁ̇ⲛ ϩⲛ̇ ⲑ ⲟⲧ̇ⲉ ⲙ̇ ⲡ̇ ⲛⲟⲩⲧⲉ · ⲉ̇ϥϣⲁⲛ ⲉⲓ̇ ⲉ̇ϩⲣⲁⲓ̇ ⲉ̇ ⲩ ⲙⲛ̇ⲧ ⲛⲟϭ ϣⲁ ϥ ⲃⲱⲗ ⲉ̇ⲃⲟⲗ ·ⲻ ϩ ⲁϩ ⲅⲁⲣ ⲛⲉ ⲙ̇ ⲡⲓ̇ⲣⲁⲥ ⲙⲟⲥ ⲛ̇ ⲛⲁ ⲧⲉⲓ̇ ⲙⲓ̇ⲛⲉ ⲙⲁⲗⲓ̇ⲥⲧⲁ ⲉ̇ ⲩ ϣⲟⲟⲡ ϩⲛ̇ ⲧ̇ ⲙⲏⲧⲉ ⲛ̇ ⲛ ⲣ̇ⲱ ⲙⲉ · ⲛⲁⲛⲟⲩ ⲥ ⲇⲉ ⲉ̇ ⲧⲣⲉ ⲡ̇ ⲣⲱⲙⲉ ⲥⲟⲩⲉⲛ ⲡ ⲉϥϥ ϣⲓ̇ ⲙⲙⲓ̇ⲛⲙ ⲙⲟ ϥ · ⲉ ⲧⲣⲉ ϥ ⲡⲱⲧ ⲇⲉ ⲉ̇ⲃⲟⲗ ⲙ̇ ⲡⲣ ϩⲣⲟϣ ⲛ̇ ⲧ̇ ⲙⲛⲧ̇ ⲛⲟϭ ⲛ ⲉⲧ ⲧⲁϫⲣⲏⲩ ⲇⲉ ϩⲓ̇ⲧⲛ̇ ⲧ̇ ⲡⲓ̇ⲥⲧⲓ̇ⲥ ϩⲛ̇ ⲁ̇ⲧ ⲕⲓ̇ⲙ ⲉ ⲣⲟ ⲟⲩ ⲛⲉ ·ⲻ
ⲟ ⲩ ⲣⲱⲙⲉ ⲉ̇ ϥ ⲟ̇ ⲛ ⲇⲁⲓ̇ⲙⲱ ⲛⲓ̇ⲟ̇ⲛ · ⲁⲩⲱ̇ ⲉ̇ ϥ ⲙⲟⲕϩ ⲙ ⲙⲁⲧⲉ · ⲉ ϥ ⲧⲁⲩⲉ̇ ⲥ̇ⲃⲏⲧⲉ ⲉⲃⲟⲗ · ⲁ̇ ϥ ⲣⲱϩⲧ̇ ⲛ ⲟⲩ ⲙⲟ ⲛⲁⲭⲟⲥ ⲉ̇ⲃⲟⲗ ϩⲛ̇ ⲛ̇ ϩⲗⲗⲟ ⲉ̇ϩⲟⲩⲛ ⲉ̇ ⲧⲉϥ ⲟⲩⲟϭⲉ · ⲡ ϩⲗⲗⲟ ⲇⲉ ϩⲛ̇ ⲟⲩ ϭⲉⲡⲏ ⲁ ϥ ⲕⲧⲟ ⲉ̇ⲣⲟ ϥ ⲛ̇ ⲧ̇ ⲕⲉ ⲟⲩⲉⲓ · ⲡ ⲇⲁⲓ̇ⲙⲱⲛ ⲇⲉ ⲙ̇ⲡⲉ ϥ ⲧⲱⲟⲩⲛ̇ ϩⲁ ⲡ ϫⲟϥϫϥ ⲙ̇ ⲡⲉ ⲑⲃⲃⲓ̇ⲟ̇ ⲁ̇ ϥ ⲉⲓ̇ ⲉ̇ⲃⲟⲗ ϩⲓ̇ⲱ̇ⲱ ϥ · ⲻ ·
Ⲉⲧⲃⲉ ⲡ ⲡ ⲉⲧ ⲟⲩⲁ̇ⲁⲃ ⲇⲉ ⲓ̇ⲱⲥⲏⲫ ⲉ̇ⲣϣⲁⲛ ⲟⲩⲁ̇ ⲟⲩⲱ̇ϣ ⲉ̇ ϣⲁϫⲉ ⲉ̇ⲣⲟ ϥ · ϥ ⲛⲁ ϫⲟⲟ ⲥ ϫⲉ ⲟⲩ ⲣⲙ ⲛ ⲕⲁϩ ⲁ̇ⲛ ⲡⲉ · ϫⲉ ⲁ̇ ⲩ ⲡⲓ̇ⲣⲁⲍⲉ ⲙⲙⲟ ϥ ϩⲛ̇ ⲟⲩⲏⲣ ⲙ̇ ⲡⲓⲣⲁⲥⲙⲟⲥ · ⲁⲩⲱ̇ ϩⲛ̇ ⲁ̇ϣ ϭⲉ ̇ⲛ̇ ⲭⲱ ⲣⲁ · ϩ̇ⲙ ⲡ ⲙⲁ ⲉ̇ⲧⲉ ⲙⲛ ⲟⲩ ϣ̇ⲥ ⲛ̇ ⲧⲁϭⲥⲉ ⲛ ϩⲏⲧ ϥ̇ ⲙ̇ ⲙⲛⲧ ⲣⲉϥ ϣⲙ̇ϣⲉ ⲛⲟⲩⲧⲉ · ⲁⲗ ⲗⲁ ⲛⲉ ϥ ϣⲟ̇ⲟⲡ ⲛⲙ̇ ⲙⲁ ϥ ⲛ̇ϭⲓ̇ ⲡ̇ ⲛⲟⲩⲧⲉ ⲛ ⲛⲉϥ ⲉⲓ̇ⲟ̇ⲧⲉ · ⲁⲩⲱ̇ ⲁ ϥ ⲧⲟⲩϫⲟ ϥ ⲉ̇ⲃⲟⲗ ϩⲛ̇ ⲑⲗⲓ̇ⲯⲓ̇ⲥ ⲛⲓ̇ⲙ · Ⲁⲩⲱ̇ ⲧⲉⲛⲟⲩ ϥ ϣⲟⲟⲡ ⲙⲛ̇ ⲛⲉϥ ⲉⲓ̇ⲟ̇ⲧⲉ ϩⲛ̇ ⲧ̇ ⲙⲛⲧ ⲣ̇ⲣⲟ ⲛ̇ⲛ ⲙ̇ ⲡⲏⲩ̣ⲉ̇ Ⲁ̇ⲛⲟⲛ ϭⲉ ϩⲱ̇ⲱ̇ ⲛ ⲁ̇ ⲛ ⲥⲟⲩⲉ̇ⲛ ⲡⲉⲛ ϣⲓ̇ ⲙ ⲙⲓ̇ⲛⲙ̇ⲙⲟ ⲛ · ⲙⲁⲣ ⲛ ⲁ̇ⲅⲱⲛⲓ̇ⲍⲉ · ⲙⲱⲅⲓ̇ⲥ ⲅⲁⲣ ϩⲛ̇ ⲛⲁⲓ̇ ⲧⲏⲣ ⲟⲩ ⲛ̇ ⲧⲛ̇ ϣϭⲙ̇ϭⲟⲙ ⲉ̇ ⲡⲱⲧ ⲛ̇ⲧⲟⲟⲧ ⲥ̇ ⲛ̇ ⲧⲉ ⲕⲣⲓ̇ⲥⲓ̇ⲥ ⲙ̇ ⲡ̇ ⲛⲟⲩⲧⲉ .
ⲟ ⲩ ϩ̇ⲗⲗⲟ ⲇⲉ ⲛ ⲁⲛⲁ ⲭⲱⲣⲓ̇ⲧⲏⲥ ⲉ̇ ϥ ⲥⲟⲣⲙ̇ ϩⲛ̇ ⲧ ⲉⲣⲏⲙⲟⲥ · ⲁⲩⲱ ⲡⲉϫⲁ ϥ ϩ̇ⲣⲁⲓ̇ ⲛ̇ ϩⲏⲧ ϥ̇ ϫⲉ ⲁ ⲓ̇ ⲕⲁ ⲧ ⲟⲣⲑⲟⲩ ⲛ ⲧ ⲁⲣⲉⲧⲏ · ⲁⲩⲱ ⲁ ϥ ϣ ⲗⲏⲗ ⲉ̇ ⲡ ⲛⲟⲩⲧⲉ ⲉ ϥ ϫⲱ ⲙⲙⲟ ⲥ̇ · ϫⲉ ⲟⲩ ⲡ ⲉ ϯ ϣⲁⲁ̇ⲧ ⲙ̇ⲙⲟ ϥ ⲧⲁⲁⲁ̇ ϥ · ⲁ ϥ ⲟⲩⲱϣ ⲇⲉ ⲛ̇ϭⲓ̇ ⲡ ⲛⲟⲩⲧⲉ ⲉ ⲑ̇ⲃ ⲃⲓ̇ⲉ̇ ⲡⲉϥ ⲙⲉⲉⲩⲉ ⲻ ⲡ ⲉϫⲁ ϥ ⲛⲁ ϥ ϫⲉ ⲃⲱⲕ ϣⲁ ⲙⲉϣⲉ ⲛⲓⲙ ⲛ ⲁⲣ ⲭⲓ̇ⲙⲁⲇⲣⲓ̇ⲧⲏⲥ · ⲁⲩⲱ ⲡ ⲉⲧⲉ ϥ ⲛⲁ ϫⲟⲟ ϥ ⲛⲁ ⲕ ⲁ̇ⲣⲓ̇ ϥ · ⲁ ⲡ ⲛⲟⲩⲧⲉ ⲇ ⲉ ϭⲱⲗⲡ̇ ⲉ̇ⲃⲟⲗ ⲙ̇ ⲡⲓ ⲁ̇ⲣ ⲭⲓ̇ⲙⲁⲇⲣⲓ̇ⲧⲏⲥ ⲉ ϥ ϫⲱ ⲙ̇ⲙⲟ ⲥ · ϫⲉ ⲉⲓ̇ⲥ ⲙⲉ ϣⲉ ⲛⲓ̇ⲙ ⲁⲛⲁⲭⲱⲣⲓ̇ ⲧⲏⲥ ⲛⲏⲩ ϣⲁⲣⲟ ⲕ ϯ ⲟⲩ ⲫ ⲣⲁⲅⲉⲗⲗⲓ̇ⲟⲛ ⲛⲁ ϥ · ⲛ̇ ⲅ̇ ⲧⲣⲉ ϥ ⲙⲟⲟ̇ⲛⲉ ⲛ ⲛ ⲣⲓ̇ⲣ · ⲻ ⲁ ϥ ⲉⲓ̇ ⲇⲉ ⲛ̇ϭⲓ̇ ⲡ ϩⲗⲗⲟ ⲁ̇ ϥ ⲕⲱ̇ⲗϩ ⲉ ⲡ ⲣⲟ ⲁⲩⲱ ⲁ̇ ϥ ⲃⲱⲕ ⲉϩⲟⲩⲛ ϣⲁ ⲡ ⲁⲡⲉ ⲛ̇ ⲧ̇ ⲥⲟⲟⲩϩⲥ̇ · ⲁ ⲩ ⲁ̇ⲥⲡⲁⲍⲉ ⲛ̇ ⲛⲉⲩ ⲉ̇ⲣⲏⲩ ⲁ ⲩ ϩ̇ⲙⲟⲟⲥ ⲻ ⲁ ⲩⲱ̇ ⲡⲉϫⲁ ϥ ⲛ̇ϭⲓ̇ ⲡ ⲁ ⲛⲁⲭⲱⲣⲓ̇ⲧⲏⲥ ϫⲉ ⲟⲩ ⲡ ⲉ ϯ ⲛⲁ ⲁⲁ̇ ϥ ϫⲉ ⲉⲓ̇ⲉ̇ ⲟⲩ ϫⲁⲓ · ⲡⲉϫⲁ ϥ ⲛⲁ ϥ ⲛϭⲓ̇ ⲡ ⲁⲣⲭⲓⲙⲁⲇ ⲣⲓⲧⲏⲥ ϫⲉ ⲡ ⲉ ϯ ⲛⲁ ϫⲟⲟ̇ ϥ ⲛⲁ ⲕ ⲕ̇ ⲛⲁ ⲁ ϥ · ⲛ̇ⲧⲟϥ ⲇⲉ ⲡⲉϫⲁ ϥ ϫⲉ ⲥⲉ ⲡⲉϫⲁ ϥ ⲛⲁ ϥ ϫⲉ ϥⲉⲓ̇ ⲛ ⲧⲉⲓ̇ ⲙⲁⲥⲧⲓ̇ⲅⲝ̇ ⲛ̇ ⲅ̇ ⲙⲟⲟ ⲛⲉ ⲛ̇ ⲛ̇ ⲣⲓ̣ⲣ ⲻ ⲛ ⲉⲧ ⲥⲟⲟⲩⲛ ⲇⲉ ⲙⲙ̇ⲟ ϥ ⲁ̇ ⲩ ⲛⲁⲩ ⲉ̇ⲣⲟ ϥ ⲉ̇ ϥ ⲙⲟⲟ ⲛⲉ ⲛ̇ ⲛ̇ ⲣⲓ̇ⲣ · ⲛⲉ ⲩ ϫⲱ ⲙⲙⲟ ⲥ ϫⲉ ⲁ̇ⲛⲁⲩ ⲉ̇ ⲡⲉⲓ̇ ⲛⲟϭ ⲛ ⲁⲛⲁⲭⲱ ⲣⲓ̇ⲧⲏⲥ ⲉ̇ ⲁ ⲡⲉϥ ϩⲏⲧ ⲡⲱϣⲥ̇ ⲁ ⲩ ⲱ ⲟ ⲩ ⲛ ⲟ ⲩ ⲇⲁⲓ̇ⲙⲱⲛ ϩⲓⲱⲱ ϥ · ⲉ ϥ ⲙⲟⲟ̇ⲛⲉ ⲛⲉⲛ ⲣⲓ̇ⲣ · ⲻ ⲁ ϥ ⲛⲁⲩ ⲇⲉ ⲛϭⲓ̇ ⲡ ⲛⲟⲩⲧⲉ ⲉ ⲡⲉϥ ⲑⲃⲃⲓ̇ⲟ̇ ϫⲉ ⲁ ϥ ϩⲩⲡⲟ ⲙⲓ̇ⲛⲉ ⲛ ⲧⲉⲓ̇ ϩⲉ ⲉ̇ ⲡ ⲛⲟϭ ⲛⲉϭ ⲛ ⲛⲉⲛ ⲣⲱⲙⲉ · ⲁ ϥ ϫⲟ ⲟⲩ ϥ ⲟⲛ ⲉ ⲡⲉϥ ⲙⲁ · ·
ⲁ ϥ ϫⲟⲟ̇ ⲥ ⲛ̇ϭⲓ̇ ⲟⲩ ϩⲗ̇ⲗⲟ ϫⲉ ⲉϣⲱⲡⲉ ⲟⲩ ⲙⲉⲉ̇ⲩⲉ̇ ⲡⲉ ⲉ ϥ ϫⲟⲥⲉ ⲙ̇ ⲙⲛⲧ̇ ϫⲁⲥⲓ̇ ϩⲏⲧ · ⲛ̇ ϥ̇ ⲉⲓ̇ ⲛⲁ ⲕ ⲉ̇ϩⲟⲩⲛ ϩⲟⲧϩⲧ̇ ϩⲛ̇ ⲛⲉⲕ̇ ⲙⲉⲉⲩⲉ̇ ϫⲉ ⲉⲛⲉ ⲁ ⲕ ϩⲁⲣⲉϩ ⲉ̇ ⲛ ⲉⲛ ⲧⲟⲗⲏ · ⲉϣⲱⲡⲉ ⲁ ⲕ ⲙⲉⲣ̇ⲉ ⲛⲉⲕ ϫⲁϫⲉ ⲉ̇ϣⲱⲡⲉ ⲁ̇ ⲕ ⲣⲁϣⲉ ϩⲓ̇ ϫⲙ̇ ⲡ ⲉⲟⲟⲩ ⲛ̇ ⲛⲉⲕ ϫⲁϫⲉ ⲁⲩⲱ ⲁ̇ ⲕ ⲗⲩⲡⲉⲓ̇ ⲉϫⲙ̇ ⲡⲉⲩ ϣⲱ̇ⲱⲧ ⲉ̇ϣⲱ ⲡⲉ ⲕ ⲟ ⲛⲁϩⲣ̇ⲁ ⲕ ⲙⲁⲩⲁ ⲁ ⲕ ⲛ ⲟⲩ ϩ̇ⲙϩⲁⲗ ⲛ ⲁⲧ ϣⲁⲩ ⲁⲩⲱ̇ ⲛ̇ ⲣⲉϥ ⲣ̇ ⲛⲟ ⲃⲉ ⲙ̇ ⲡⲁⲣⲁ ⲟⲩⲟ̇ⲛ ⲛⲓⲙ ⲁ ⲩⲱ ϩⲛ ⲛⲁⲓ̇ ⲛ ⲅ̇ ⲧⲙ ⲙⲉⲉ̇ⲩⲉ̇ ⲉ̇ ⲩ ⲙⲛⲧ̇ ⲛⲟϭ ϩⲱϭⲥ ⲉ̇ ⲁ̇ ⲕ ⲕⲁⲧⲟⲣⲑⲟⲩ ⲛ̇ ϩⲱⲃ ⲛⲓⲙ · ⲉ̇ ⲕ ⲥⲟⲟⲩⲛ ϫⲉ ⲡⲉⲓ̇ ⲙⲉⲉⲩⲉ ϣⲁ ϥ ⲃⲗ ϩⲱⲃ ⲛⲓ̇ⲙ ⲉ ⲃ ⲟ ⲗ ·
ⲁ ϥ ϫⲟⲟ̇ ⲥ ⲛ ϭ ⲓ̇ ⲟ ⲩ ϩⲗⲗⲟ ϫⲉ ⲙⲡⲉⲣ ⲕⲁ ⲡⲉⲕ ϩⲏⲧ ⲉ̇ ϣⲁϫⲉ ⲛ̇ ⲥⲁ ⲡⲉⲕ ⲥⲟⲛ · ⲉ̇ ⲕ ϫⲱ ⲙ̇ ⲙⲟ ⲥ ϫⲉ ϩⲱⲥ ϯ ⲛⲏⲫⲉ̇ ⲉ̇ϩⲟⲩⲉ̇ ⲉⲣⲟ ϥ · ⲁⲩⲱ ⲟ ⲛ ϫⲉ ϯ ⲁ̇ⲥⲕⲉⲓ̇ ⲉϩⲟⲩⲉ̇ ⲉ ⲣⲟ ϥ · ⲁⲩⲱ ϫⲉ ϯ̇ ⲛⲟⲓ ⲡⲁⲣⲁⲣⲟ ϥ · ⲁⲗⲗⲁ ϩⲩ ⲡⲟⲧⲁⲥⲥⲉ ⲙ ⲡⲉ ⲡ︦ⲛ︦ⲁ︦ ⲛ̇ ⲧ̇ ⲙⲛⲧ̇ ϩⲏⲕⲉ ⲉ̇ⲧⲃⲉ ⲡⲉ ⲭ︦ⲥ︦ · ⲛ̇ ⲅ̇ ϫⲡⲟ ⲛⲁ ⲕ ⲛ̇ ⲧ ⲁⲅⲁⲡⲏ ⲁ̇ϫⲛ̇ ϩⲩ ⲡⲟⲕⲣⲓ̇ⲛⲉ · ϫⲉ ⲛ̇ⲛⲉ ⲕ ⲃⲱⲗ ⲉ̇ⲃⲟⲗ ⲙ̇ ⲡ ϣⲟⲩ ϣⲟⲩ ⲙ̇ ⲡⲉ ⲡ︦ⲛ︦ⲁ︦ ⲉⲧⲉ ⲩⲛ ⲧⲁ ⲕ ⲥϥ̇ ϥ ⲥⲏϩ ⲅⲁⲣ ϫⲉ ⲡ ⲉⲧ ⲁϩⲉ ⲣⲁⲧ ϥ̇ ⲙⲁⲣⲉ ϥ ϭⲱϣⲧ ⲙⲏⲡⲱⲥ ⲛ̇ ϥ̇ ϩⲉ · ⲛ ⲅ̇ ϣⲱⲡⲉ ⲉ̇ ⲕ ϫⲟⲕⲣ̇ ϩⲙ̇ ⲡⲉ ϩⲙⲟⲩ ⲙ̇ ⲡⲉ ⲭ︦ⲥ︦ · ⲻ
ⲁ ϥ ϫⲟⲟ̇ ⲥ ⲛ̇ϭⲓ̇ ⲟⲩ ϩ̇ⲗⲗⲟ · ϫⲉ ⲡ ⲉⲧ ⲟⲩ ⲧⲁⲓⲟ̇ ⲙ̇ ⲙⲟ ϥ ⲡⲁⲣⲁ ⲡⲉϥ ⲙ̇ⲡ ϣⲁ · ⲏ̇ ⲉ̇ ϥ ϣⲟⲩ ϣⲟⲩ ⲙ̇ⲙⲟ ϥ ⲉϫⲱ ϥ ϣⲁ ϥ ϯ ⲟⲥⲉ ⲧⲱⲛⲟⲩ ⲡ ⲉⲧⲉ ⲛ̇ ⲥⲉ ϯ̇ ⲉ̇ⲟⲟⲩ ⲛⲁ ϥ ⲁ̇ⲛ ϩⲛ̇ ⲛ̇ ⲣⲱⲙⲉ ϣⲁ ϥ ϫⲓ̇ ⲉⲟⲟⲩ ϩⲛ̇ ⲙ̇ ⲡⲏⲩⲉ ·
ⲁ ⲩ ⲥⲟⲛ ϫⲛⲉ ⲟⲩ ϩⲗ̇ⲗⲟ ϫⲉ ⲛⲁⲛⲟⲩ ϯ ϩⲁϩ ⲙ̇ ⲙⲉⲧⲁⲛⲟⲓ̇ⲁ · ⲻ ⲡ ⲉϫⲁ ϥ ⲛ̇ϭⲓ̇ ⲡ ϩ̇ⲗⲗⲟ ϫⲉ ⲧⲛ̇ ⲛⲁⲩ ⲉ̇ ⲓ̇ⲏⲥⲟⲩ ⲡ̇ ϣⲏⲣⲉ ⲛ̇ ⲛⲁⲩⲏ̇ ϫⲉ ⲉ̇ⲧⲓ ⲉ ϥ ⲡⲁϩⲧ̇ ⲉ̇ϫⲙ̇ ⲡⲉϥ ϩⲟ · ⲁ̇ ⲡ ⲛⲟⲩⲧⲉ ⲟⲩ ⲱ̇ⲛⲁϩ ⲛⲁ ϥ ⲉ̇ⲃⲟⲗ · ⲻ
ⲁ ⲩ ϫⲛⲉ ⲟⲩ ϩⲗ̇ⲗⲟ ϫⲉ ⲉ ⲧⲃⲉ ⲟⲩ ⲛ̇ ⲇⲉⲙⲱⲛ ⲙⲓϣⲉ ⲛⲙⲙⲁ ⲛ ⲛ ⲧ ⲉⲓ̇ ϩⲉ ⲧⲏⲣ ⲥ · ⲡⲉϫⲉ ⲡ ϩⲗⲗⲟ ϫⲉ ⲉⲃⲟⲗ ϫⲉ ⲁ ⲛ ⲛⲟⲩϫⲉ ⲉ̇ⲃⲟⲗ ⲛ ⲛⲉⲛ ϩⲟⲡ ⲗⲟⲛ · ⲉⲧⲉ ⲛⲁⲓ ⲛⲉ ⲡ ⲥⲱϣ ⲙⲛ̇ ⲡⲉ ⲑⲃⲃⲓⲟ ⲙⲛ ⲡ ⲧⲙ̇ ⲕⲁ ⲗⲁⲁⲩ ⲛⲁ ⲛ ⲙⲛ ⲑ ⲩⲡⲟⲙⲟⲛⲏ ⲻ
ⲁ ⲩ ⲥⲟⲛ ϫⲛⲉ ⲟⲩ ϩⲗⲗⲟ ϫⲉ ⲉ̇ⲣϣⲁⲛ ⲟⲩ ⲥⲟⲛ ⲉⲓ ⲛⲉ ⲛⲁ ⲓ̇ ⲉϩⲟⲩⲛ ⲛ̇ ϩⲛ̇ ϣⲁ ϫⲉ ϩⲓⲃⲟⲗ ⲕ ⲟⲩⲱϣ ⲉ ⲧ ⲣⲁ ϫⲟⲟ ⲥ ⲛⲁ ϥ ⲁⲡⲁ ϫⲉ ⲙ̇ⲡⲣ̇ ⲉⲛⲧ ⲟⲩ ⲛⲁ ⲓ ⲉϩⲟⲩⲛ ⲡ ⲉϫⲁ ⲡ ϩⲗⲗⲟ ⲛⲁ ϥ ϫⲉ ⲙ̇ⲡⲱⲣ · ⲡⲉϫⲉ ⲡ̇ ⲥⲟⲛ ⲛⲁ ϥ ϫⲉ ⲉⲧⲃⲉ ⲟⲩ · ⲡ ⲉϫⲉ ⲡ ϩⲗⲗⲟ ϫⲉ ⲉⲧⲃⲉ ϫⲉ ⲟⲩⲇⲉ ⲁⲛⲟⲛ ϩⲱ ⲱ ⲛ ⲙ̇ⲡⲉ ⲛ ϣ ϭⲙϭⲟⲙ ⲉ̇ ϩⲁⲣⲉϩ ⲉ ⲡⲁⲓ · ⲙⲏ ⲡⲟⲧⲉ ⲉ̇ ⲛ ϫⲱ ⲙⲙⲟ ⲥ ⲉ̇ ⲡ ⲉⲧ ϩⲓ̇ⲧⲟⲩⲱ ⲛ ϫⲉ ⲙⲡⲣ̇ ⲣ̇ ⲡⲁⲓ̇ · ⲛ ⲧⲛ̇ ϭⲛ̇ ⲧ ⲛ̇ ϩⲱ̇ⲱ ⲛ ⲙⲛⲛⲥⲁ ⲛⲁⲓ ⲉ̇ ⲛ ⲉⲓ̇ⲣⲉ ⲙ̇ⲙⲟ ⲥ ⲻ ⲡ ⲉϫⲉ ⲡ̇ ⲥⲟⲛ ⲛⲁ ϥ ϫⲉ̇ ⲟⲩ ϭⲉ ⲉ̇ⲧⲉ ϣϣⲉ ⲉ̇ ⲁⲁ ϥ ⲻ ⲡ ⲉϫⲉ ⲡ̇ ϩⲗ̇ⲗⲟ ϫⲉ ⲉ̇ ⲛ ⲟ̇ⲩ ⲉ̇ϣ ⲡ̇ ⲕⲁ ⲣⲱ ϥ · ⲡⲉϥ ⲥ̇ ⲙⲟⲧ ⲣⲱϣⲉ ⲉ̇ ⲡ ⲉⲧ ϩⲓ ⲧⲟⲩⲱ̇ ⲛ
ⲁ ⲩ ϫⲛⲉ ⲟⲩ ϩⲗⲗⲟ ϫⲉ ⲟⲩ ⲡⲉ ⲡⲉ ⲑⲃⲃⲓ̇ⲟ ⲡⲉϫⲁ ϥ ϫⲉ ⲉ̇ⲣϣⲁⲛ ⲡⲉⲕ ⲥⲟⲛ ⲣ ⲛⲟⲃⲉ ⲉ̇ⲣⲟ ⲕ ⲡⲉ ⲛ ⲅ̇ ⲕⲱ ⲛⲁ ϥ ⲉ̇ⲃⲟⲗ ⲙ̇ⲡⲁⲧⲉ ϥ ⲙⲉⲧⲁⲛⲟⲓ̇ ⲻ
ⲁ ϥ ϫⲟ̇ⲟ ⲥ ⲛ̇ϭⲓ̇ ⲟⲩ ϩⲗ̇ⲗⲟ ϫⲉ ϩ̇ⲙ ⲡⲓ̇ⲣⲁⲥⲙⲟⲥ ⲛⲓⲙ ⲙ̇ⲡⲣ̇ ϭⲛ̇ ⲁ̇ⲣⲓⲕⲉ ⲉ̇ ⲣⲱⲙⲉ · ⲁⲗⲗⲁ ϭⲛ ⲁⲣⲓⲕ[ⲉ] [.........] ⲉ ⲕ ϫⲱ̣ ⲙⲙ̣ⲟ ⲥ ϫⲉ ⲉⲣⲉ ⲛⲁⲓ ϣⲟⲟⲡ ⲙⲙⲟ ⲓ ⲉⲧⲃⲉ ⲛⲁ ⲛⲟⲃⲉ ⲻ
ⲁ ϥ ϫⲟⲟ ⲥ ⲛϭⲓ ⲟⲩ ϩⲗⲗⲟ ϫⲉ ⲙⲡ ⲓ ⲡⲁⲣⲁⲃⲁ ⲛ ⲧⲁ ⲇⲁⲝⲓⲥ ⲉⲛⲉϩ · ⲉ ⲧⲣ ⲁ ⲙⲟ̣ ⲟϣⲉ ⲉ̇ ⲡ ϫⲓⲥⲉ ⲙⲙⲟ ⲓ ⲁ ⲩⲱ̇ ⲟⲛ ⲉ ⲩ ⲉⲓ̇ⲛⲉ ⲙⲙⲟ ⲓ ⲉ ⲡ ⲉⲥⲏⲧ ⲉ ⲩ ⲑⲃ̇ⲃⲓⲟ ⲙ̇ ⲡ ⲓ ϣⲧⲟⲣⲧⲣ̇ ⲻ ⲡ ⲁ ⲣⲟⲟⲩϣ ⲧⲏⲣ ϥ ⲡⲉ ⲉ ⲧ̇ ⲣ ⲁ ⲧⲱⲃⲁϩ ⲙ ⲡ̇ ⲛⲟⲩ ⲧⲉ ϣⲁⲛⲧⲉ ϥ [..] ⲙⲙⲟ ⲓ ⲉⲃⲟⲗ ⲙ ⲡ̇ ⲣⲙ ⲛ ⲁⲥ ⲻ
ⲁ ⲩ ⲥⲟⲛ ϫⲛⲉ ⲟⲩ ϩⲗⲗⲟ ϫⲉ ⲟⲩ ⲡⲉ ⲡⲉ ⲑⲃⲃⲓ̇ⲟⲟ̇ ⲛ ϩⲏⲧ ⲡⲉϫⲉ ⲡ ϩⲗⲗⲟ ⲛⲁ ϥ ϫⲉ ⲉ ⲧⲣⲉ ⲕ ⲣ ⲡ ⲡ ⲉⲧ ⲛⲁⲛ [ⲟⲩ ϥ] ⲡⲉ ⲛ ⲛ ⲉⲧ ⲣ ⲡ ⲉⲑ ⲟⲟⲩ ⲛⲁ ⲕ · ⲡⲉϫⲉ ⲡ ⲥⲟⲛ ⲛⲁ ϥ ϫⲉ ⲉⲣϣⲁⲛ ⲧⲙ̇ ⲟⲩⲁ̇ ⲡⲱϩ ⲉ ⲡⲉⲓ ϣⲓ ⲟⲩ ⲡ ⲉⲧⲉ ⲛⲁ ⲁⲁ ϥ · ⲡⲉϫⲉ ⲡ̇ ϩⲗⲗⲟ ϫⲉ ⲙⲁ ⲣⲉ ϥ ⲥⲱⲧⲡ̇ ⲛⲁ ϥ ⲙ ⲡ ⲕⲁ ⲣⲱ ϥ ⲻ
ⲁ ⲩ ⲥⲟⲛ ϫⲛⲉ ⲟⲩ ϩⲗⲗⲟ̇ ϫⲉ ⲁϫⲓ ⲟⲩ ϣⲁϫⲉ ⲉⲣⲟ ⲓ ⲁⲡⲁ ⲛ ⲟⲩϫⲁⲓ · ⲕⲁⲛ ⲉⲕϣⲁⲛ ϫⲟⲟ ϥ ⲛ ⲧⲛ ⲧⲙ ⲁⲙⲁϩⲧⲉ ⲙⲙⲟ ϥ ⲉⲃⲟⲗ ϫⲉ ⲟⲩ ⲕⲁϩ ⲙ ⲙⲉⲗϩ ⲡⲉ ⲡⲉⲛ ⲕ ⲁ̣ϩ̣
ⲁ ⲟⲩ ⲥⲟⲛ ϫⲛⲉ ⲟⲩ ϩⲗ ⲗ̣ ⲟ ϫⲉ [..] ⲡ̣ⲉ̣ ⲡ̣ ϩ[..] [.] ⲧ ⲙⲛⲧ ϣⲙⲙⲟ [....] ⲡ ⲉ̣[ϫ]ⲁ ̣ϥ ̣[.....] ⲟ̣[...] ⲟⲩ ⲥⲟⲛ ⲉ [......] ⲙ [....] ⲁⲩⲱ [......] ϩⲛ [.......... ⲁ̣] ⲅ ⲁⲡⲏ ϣⲱⲡⲉ · ⲁ ⲩ ⲱ ⲁ ϥ ϩⲙⲟⲟⲥ ⲉ̇ ⲧⲉ ⲧⲣⲁⲡⲩ ⲍⲁ ⲉ̇ ⲟⲩⲱ̇ⲙ ⲙⲛ̇ ⲛⲉ ⲥⲛⲏⲩ · ⲡⲉϫⲁ ⲩ ⲇ ⲉ ⲛ̇ϭⲓ ϩⲟⲓⲛⲉ ϫⲉ ⲛⲓⲙ̇ ⲡⲉ ⲡⲉⲓ ⲕⲉ ⲟⲩⲁ · ⲁ ⲩ ⲁ̇ ⲙⲁϩⲧⲉ ⲙ̇ⲙⲟ ϥ ⲁ ⲩ ⲧⲟⲩ ⲛⲟⲥ ϥ̇ ⲉ̇ ⲩ ϫⲱ ⲙ̇ⲙⲟ ⲥ ϫⲉ ⲧⲱⲟⲩⲛ̇ ⲛ̇ ⲅ̇ ⲃⲱⲕ ⲉ ⲃⲟⲗ · ⲁ̇ ϥ ⲧ̇ⲱⲟⲩⲛ̇ ⲇⲉ ⲁ̇ ϥ ⲃⲱⲕ · ⲁ̇ ϩⲛ̇ ⲕⲟⲟⲩⲉ̇ ⲇⲉ ⲙ̇ⲕⲁϩ ⲛ̇ ϩⲏⲧ · ⲁⲩⲱ̇ ⲁ̇ ⲩ ⲙ̇ⲟⲩⲧⲉ ⲉ̇ⲣⲟ ϥ · ⲻ ⲙ ⲛ̇ⲛⲥⲁ ⲛⲁⲓ̇ ⲁ̇ ⲟⲩⲁ̇ ϫⲛⲟⲩ ϥ ϫⲉ ⲛ̇ⲧ ⲁ ⲟⲩ ⲃⲱⲕ ⲉ̇ ⲡⲉⲕ ϩⲏⲧ ϫⲉ ⲁ̇ ⲩ ⲛⲟϫ ⲕ̇ ⲉ̇ ⲃⲟⲗ · ⲁⲩⲱ̇ ⲁ̇ ⲩ ⲉ̇ⲛⲧ ⲕ̇ ⲟ̇ⲛ ⲉϩⲟⲩⲛ · ⲻ ⲡ ⲉϫⲁ ϥ ϫⲉ ⲁ ⲓ̇ ⲕⲁⲁ̇ ⲥ ϩⲙ̇ ⲡⲁ ϩ̇ⲏⲧ ϩⲟⲡⲥ̇ ⲁ̇ⲛⲅ ⲟⲩ ϩⲟⲟⲣ · ⲡⲁⲓ ⲉⲩϣⲁⲛ ⲛ̇ⲟ ϫ ϥ̇ ⲉ̇ⲃⲟⲗ ϣⲁ ϥ ⲃⲱⲕ ⲉ̇ⲩϣⲁⲛ ⲙⲟⲩⲧⲉ ⲉ̇ⲣⲟ ϥ ϣ̇ⲁ ϥ ⲉⲓ̇ · ⲻ
ⲁ ⲡ ⲇⲓⲁⲃⲟ ⲗ ⲟⲥ ϣⲃⲧ ϥ ϩⲛ ⲟⲩ ⲥⲭⲩ ⲙⲁ ⲛ ⲁⲅⲅⲉⲗⲟⲥ ⲙ ⲡ ⲟⲩ ⲟⲉⲓⲛ ⲁ ϥ ⲟⲩⲱⲛⲁϩ ⲉ ⲟⲩⲁ ⲛ ⲛⲉ ⲥⲛⲏⲩ ⲁⲩⲱ ⲡⲉϫⲁ ϥ ⲛⲁ ϥ ϫⲉ ⲁⲛⲅ ⲡⲉ ⲅⲁⲃⲣⲓⲏⲗ ⲛⲧ ⲁ ⲩ ⲧⲛⲛⲟⲟⲩ ⲧ ϣⲁⲣⲟ ⲕ ⲡ ⲉϫⲁ ϥ ⲇⲉ ⲛⲁ ϥ ϫⲉ ⲁ ⲛⲁⲩ ϫⲉ ⲛⲧ ⲁ ⲩ ⲧⲛ ⲛⲟⲟⲩ ⲕ ϣⲁ ⲕⲉ ⲟⲩⲁ ⲛ ⲛⲉ ⲥⲛⲏⲩ ⲁⲛⲟⲕ ⲅⲁⲣ ⲛ ϯ ⲙⲡϣⲁ ⲁⲛ ⲛ ⲧⲟϥ ⲇⲉ ⲛ ⲧⲉ ⲩⲛⲟⲩ ⲁ ϥ ⲣ ⲁⲧ ⲟⲩⲱⲛϩ ⲉⲃⲟⲗ
ⲁ ⲩ ϫⲟⲟ ⲥ ⲛϭⲓ ⲛ̇ ϩⲗ ⲗⲟ ϫⲉ ⲕⲁⲛ ⲛⲁⲙⲉ ⲻ ⲉⲣϣⲁⲛ ⲟⲩ ⲁⲅⲅⲉⲗⲟⲥ ⲟⲩⲱⲛⲁ ϩ ⲛⲁ ⲕ ⲉⲃⲟⲗ ⲙⲡⲣ ϣⲟⲣⲡ ϥ̇ ⲉⲣⲟ ⲕ · ⲁⲗⲗⲁ ⲑⲃ ⲃⲓⲟ ⲕ ⲛ̇ ⲅ̇ ϫⲟⲟ̇ ⲥ ϫⲉ ⲛ ϯ ⲙⲡϣⲁ ⲁⲛ ⲉ ⲛⲁⲩ ⲉ ⲡ ⲁⲅ ⲅⲉⲗⲟⲥ ⲻ ⲁ ⲓ ⲱⲛ ϩ ϩⲛ ⲛ ⲛⲟⲃⲉ · ⲻ
ⲁ ϥ ϫⲟⲟ ⲥ ⲛϭⲓ ⲟⲩ ϩⲗ̇ⲗ ⲟ · ϫⲉ ⲡ ⲉⲧ ⲛⲁ ϥⲉⲓ ϩⲁ ⲟⲩ ⲥⲱϣ ⲙⲛ ⲟⲩ ⲛⲟϭⲛⲉϭ · ⲟⲩⲛ ϭⲟⲙ ⲙ̇ⲙⲟ ϥ ⲉ ⲟⲩ ϫⲁⲓ ·
ⲁ̄ ⲩ ϫⲟⲟ̇ ⲥ ⲉⲧⲃⲉ ⲟⲩⲁ ⲛ̇ ⲛ ϩ̇ⲗ̇ⲗⲟ ϫⲉ ⲁ ϥ ϩⲙⲟⲟⲥ ϩⲛ̄ ⲧⲉϥ ⲣⲓ ⲉ ϥ ⲁⲅⲱⲛⲓⲍⲉ ⲁ̇ ϥ ⲛⲁⲩ ⲉ ⲛ ⲇⲁⲓⲙⲱⲛ ϩ̇ⲛ ⲟⲩⲱ̇ⲛϩ ⲉⲃⲟⲗ · ⲁ ϥ ⲕⲟⲙϣ ⲟⲩ ⲻ̇ ⲡ̄ ⲇⲓ̇ⲁ̇ⲃⲟⲗⲟⲥ ⲇⲉ ⲁ̇ ϥ ⲛⲁⲩ ⲉⲣⲟ ϥ ⲙⲁⲩⲁ̇ⲁ ϥ ϫⲉ ⲁ ϥ ϭⲱⲧⲡ ϩⲏⲧ ϥ ⲙ ⲡ ϩⲗ̇ ⲗⲟ · ⲁⲩⲱ̇ ⲁ ϥ ⲉⲓ ⲁ ϥ ⲟⲩⲱ̇ⲛⲁϩ ⲛⲁ ϥ ⲉⲃⲟⲗ ⲉ ϥ ϫⲱ ⲙ̇ⲙⲟ ⲥ ϫⲉ ⲁ ⲛⲟⲕ ⲡⲉ ⲡⲉ ⲭ︤ⲥ︥ · ⲛ̇ⲧⲉ ⲣⲉ ϥ ⲛⲁⲩ ϫⲉ ⲉⲣⲟ ϥ ⲛ̇ϭⲓ ⲡ̇ ϩⲗⲗⲟ ⲁ ϥ ϩⲱϫⲡ ⲛ ⲛⲉϥ ⲃⲁⲗ ⲻ· ⲡ̄ ⲉϫⲁ ϥ ⲛⲁ ϥ ⲛ̇ϭⲓ ⲡ ⲇⲓⲁ ⲃⲟⲗⲟⲥ · ϫⲉ ⲉⲧⲃⲉ ⲟⲩ ⲁ̇ ⲕ ϩⲱϫⲡ ⲛ ⲛⲉⲕ ⲃⲁⲗ ⲁⲛ̇ⲟⲕ ⲡⲉ ⲡⲉ ⲭ︤ⲥ︥ ·ⲻ ⲡ̄ ⲉϫⲁ ϥ ⲇⲉ ⲛ̇ϭⲓ ⲡ ϩⲗ̇ⲗⲟ ϫⲉ ⲁⲛⲟⲕ ⲛ̇ ϯ ⲟⲩⲱ̇ϣ ⲁ̇ⲛ ⲉ ⲛⲁⲩ ⲉ ⲡⲉ ⲭ︤ⲥ︥ ⲙ ⲡⲉⲓ ⲙⲁ · ⲁ ϥ ⲥ ⲱⲧⲙ ⲇⲉ ⲉ ⲛⲁⲓ ⲛϭⲓ ⲡ ⲇⲓⲁⲃⲟⲗⲟⲥ ⲁ ϥ] ⲣ ⲁ̇ⲧ ⲟⲩⲱ[ⲛ ⲉⲃⲟⲗ]
Ⲁ ⲩ ϭⲱⲗⲡ̇ ⲉ̇ⲃⲟⲗ ⲛ ⲁⲡⲁ ⲁ̇ⲛ ⲧⲱⲛⲓ̇ⲟⲥ ϩⲓ̇ ⲡ̇ ϫⲁⲓ̇ⲉ̇ · ϫⲉ ⲟⲩⲛ ⲟⲩⲁ̇ ⲉ̇ ϥ ⲉⲓⲛⲉ̇ ⲙ̇ⲙⲟ ⲕ ϩⲛ̇ ⲧ̇ ⲡⲟⲗⲓⲥ · ⲉ̇ ⲩ ⲥⲁⲉⲓ̈ⲛ ⲡⲉ ϩⲛ̇ ⲧⲉϥ ⲧⲉⲭⲛⲉ · ⲉ̇ ϥ ϯ̇ ⲙ̇ ⲡⲉϥ ϩⲟⲩⲟ̇ ⲛ̇ ⲛ ⲉⲧ ϣⲁⲁ̇ⲧ · ⲁⲩⲱ̇ ϣⲁ ϥ ⲣ̄ ⲡⲉ ϩⲟⲟⲩ ⲧⲏⲣ ϥ̇ ⲉ̇ ϥ ϫⲱ ⲙ̇ ⲡ̇ ϣⲟ ⲙⲛⲧ̇ ⲛ̇ ϩⲁⲅⲓ̈ⲟⲥ ⲙⲛ̇ ⲛ ⲁⲅⲅⲉⲗⲟⲥ . ⲻ
Ⲁ ⲩ ϫⲟⲟ̇ ⲥ ⲉ̇ⲧⲃⲉ ⲁ̇ⲡⲁ ⲡⲁ̇ⲡ ⲛⲟⲩⲧⲉ ϫⲉ ⲙⲉ ϥ ϭⲉ ⲡⲏ ⲉ̇ ⲥⲉ ⲏ̇ⲣⲡ̇ . ⲻ Ⲉ ϥ ⲙⲟⲟ̇ϣⲉ ⲇⲉ ⲛ̅ ⲟⲩ ⲟⲩⲟ̇ ⲉⲓ̇ϣ ⲁ ϥ ⲉⲓ̇ ⲉ̇ϫⲛ ⲟⲩ ⲕⲟⲗⲗⲩⲕⲓ̇ⲟⲛ ⲛ̇ ⲗⲩⲥ ⲧⲏⲥ ⲁⲩⲱ̇ ⲁ̇ ϥ ϭⲛ̇ⲧ ⲟⲩ ⲉ̇ ⲩ ⲥⲱ . ⲁ̇ ϥ ⲥⲟⲩⲱⲛ ϥ̇ Ⲇⲉ̇ ⲛ̇ϭⲓ̇ ⲡ ⲉⲧ ⲟ ⲛ ⲁ̇ⲛϫⲱϫ ⲁⲩⲱ̇ ⲉ̇ ϥ̇ ⲥⲟⲟ̇ⲩⲛ̇ ϫⲉ̇ ⲙⲉ ϥ ⲥⲉ ⲏ̇ⲣⲡ̇ · ⲻ Ⲁ ϥ ⲛⲁⲩ ⲉ̇ⲣⲟ ϥ ϩⲛ̇ ⲟⲩ ⲛⲟϭ ⲛ̇ ϩⲓⲥⲉ ⲁ̇ ϥ ⲙⲟⲩϩ ⲛ ⲟⲩ ⲁ̇ⲡⲟⲧ ⲛ ⲏⲣ̇ⲡ̇ ⲉ̇ⲣⲉ ⲧⲉϥ ⲥⲏϥⲉ ϩⲛ̇ ⲧⲉϥ ϭⲓ̇ϫ · ⲁⲩⲱ̇ ⲡⲉϫⲁ ϥ ⲙ̇ ⲡ̇ ϩⲗ̇ ⲗⲟ ϫⲉ ⲉ̇ ⲕ ⲧⲙ̇ ⲥⲱ ϯ̇ ⲛⲁ ϩⲟⲧⲃⲉ ⲕ .ⲻ Ⲁ ϥ ⲉⲓⲙⲉ ⲛ̇ϭⲓ̇ ⲡ̇ ϩⲗ̇ⲗⲟ ϫⲉ ⲉ̇ ϥ ⲟⲩⲱ̇ϣ ⲉ̇ ⲉⲓ̇ⲣⲉ ⲛ ⲟⲩ ⲛ̇ ⲧⲟⲗⲏ̇ ⲛ̇ⲧⲉ ⲡ̇ ⲛⲟⲩⲧⲉ ⲉ̇ ϥ ⲟⲩⲱ̇ϣ ⲉ̇ ϯ̇ ϩⲏⲩ ⲙ̇ ⲙⲟ ϥ ⲁ̇ ϥ ϫⲓ̇ⲧ ϥ̇ ⲁ̇ ϥ ⲥⲟ̇ⲟ ϥ̇ . Ⲡ ⲁⲛϫⲱϫ ⲇⲉ ⲛ̇ ⲗⲩⲥ ⲧⲏⲥ ⲁ̇ ϥ ⲙⲉⲧⲁⲛⲟⲓ ⲉ̇ ϥ ϫⲱ ⲙ̇ⲙⲟ ⲥ ϫⲉ ⲕⲱ ⲛⲁ ⲓ̇ ⲉ̇ⲃⲟⲗ ⲡⲁ ⲉⲓ̇ⲱⲧ ϫⲉ ⲁ ⲓ̇ ϯ̇ ϩⲓ̈ⲥⲉ ⲛⲁ ⲕ .ⲻ Ⲡⲉϫⲁ ϥ ⲛⲁ ϥ ⲛ̇ϭⲓ̇ ⲡ̇ ϩⲗ̇ ⲗⲟ ϫⲉ ϯ̇ ⲡⲓⲥⲧⲉⲩⲉ ⲉ̇ ⲡ ⲛⲟⲩⲧⲉ ϫⲉ ϥ̇ ⲛⲁ ⲉⲓ̇ ⲣⲉ ⲛⲁ ⲕ ⲛ ⲟⲩ ⲛⲁ ⲉ̇ⲧⲃⲉ ⲡⲉⲓ ⲁ̇ⲡⲟⲧ ⲛ ⲏⲣⲡ̇ ϩⲙ̇ ⲡⲉⲓ̇ ⲱ̇ⲛϩ̇ ⲙⲛ ⲡ ⲉⲧ ⲛⲏⲩ . Ⲡⲉϫⲁ ϥ ⲛⲁ ϥ ⲛ̇ϭⲓ̇ ⲡ ⲁⲣ ⲭⲏⲗⲏⲥⲧⲏⲥ ϫⲉ ϯ ⲡⲓ̇ⲥⲧⲉⲩⲉ̇ ⲉ̇ ⲡ ⲛⲟⲩⲧⲉ ϫⲉ ϫⲓ̇ⲛ ⲧⲉⲛⲟⲩ ⲛ̇ ϯ̇ ⲛⲁ ⲣ̇ ⲡ ⲉⲑ ⲟⲟⲩ ⲁ̇ⲛ ⲛ̇ ⲗⲁⲁⲩ . Ⲡ ϩⲗ̇ⲗⲟ ⲇⲉ ⲁ̇ ϥ ϫⲡⲟ ⲛⲁ ϥ ⲛ̇ ⲧ̇ ⲕⲟⲗⲗⲩϭⲉ ⲧⲏ̇ⲣ ⲥ̇ ϫⲉ ⲁ̇ ϥ ⲕⲱ ⲛ̇ⲥⲱ ϥ ⲙ̇ ⲡⲉϥ ⲟⲩⲱ̇ϣ ⲉ̇ⲧ̇ⲃⲉ ⲡ̇ ⲛⲟⲩⲧⲉ . ⲻ
Ⲉ ⲣⲉ ⲡ ⲙⲁⲕⲁⲣⲓ̇ⲟⲥ ⲉ̇ Ⲫ ⲣⲉⲙ ⲟ ⲛ̇ ϣⲏⲣⲉ ϣⲏⲙ ⲁ ϥ ⲛⲁⲩ ⲉ̇ ⲩ ⲣⲁⲥⲟⲩ · ⲏ̇ ⲟ ⲩ ϭⲱⲗⲡ̇ ⲉ̇ⲃⲟⲗ · ϫⲉ ⲁ̇ ⲩ ⲃⲱ ⲛ ⲉⲗⲟⲟ̇ⲗⲉ ⲣⲱⲧ ϩⲙ̇ ⲡⲉϥ ⲗ̇ⲁⲥ · ⲁⲩⲱ̇ ⲁ̇ ⲥ ⲁ̇ⲩⲝⲁⲛⲉ ⲁ̇ ⲥ ⲙⲉϩ̣ ⲡ̇ ⲕⲁϩ ⲧⲏⲣ ϥ̇ ϩⲁ ⲧ̇ ⲡⲉ ⲉ̇ ⲛⲁⲛⲟⲩ ⲡⲉⲥ ⲕⲁⲣⲡⲟⲥ ⲙ̇ⲙⲁⲧⲉ Ⲁ ⲩⲱ̇ ⲁ̇ ⲩ ⲉⲓ̇ ⲛ̇ϭⲓ̇ ⲛ̇ ϩⲁⲗⲁⲁ̇ ⲧⲉ ⲧⲏⲣ ⲟⲩ ⲛ̇ ⲧ̇ ⲡⲉ ⲁ̇ ⲩ ⲟⲩ̇ⲱ̇ ϩ ϩⲙ̇ ⲡⲉⲥ ⲕⲁⲣ ⲡⲟⲥ · ⲁⲩⲱ̇ ⲡ ⲉ Ⲧ ⲟⲩ ⲛⲁ ⲟⲩⲟ̇ⲙ ϥ̇ ϩⲛ̇ ⲧ ⲃⲱ ⲛ̇ ⲉⲗⲟⲟ̇ⲗⲉ ϣⲁ ⲥ ϯ ⲟⲩⲱ̇ ⲙ̇ⲙⲟ ϥ ⲛ̇ ⲕⲉ ⲥⲟⲡ ⲛ̇ ϩⲟⲩⲟ :ⲻ
Ⲁ ϥ ϫⲟⲟ ⲥ ⲛϭⲓ ⲁ̇ⲡⲁ ⲇⲟⲩⲗⲟⲥ ⲡ̇ ⲙⲁ ⲑⲏⲧⲏⲥ ⲛ ⲁⲡⲁ ⲃⲏⲥⲁ ⲣⲓ̈ⲟⲛ · ϫⲉ ⲉ̇ ⲛ ⲙⲟ̇ⲟ ϣⲉ ϩⲁϩⲧⲛ̇ ⲑ ⲁⲗⲁⲥⲥⲁ ⲁⲩⲱ̇ ⲁ ⲓ̇ ⲉⲓ̇ⲃⲉ · ⲁ ⲓ̈ ϫⲟⲟ̇ ⲥ ⲛ ⲁⲡⲁ ⲃⲏⲥⲁⲣⲓ̈ⲟⲛ ϫⲉ ⲡⲁ ⲉⲓ̇ⲱⲧ ϯ̇ ⲟ̇ⲃⲉ ⲧⲟ ⲛⲟⲩ . ⲡ̇ ϩⲗ̇ⲗⲟ ⲇⲉ Ⲁ ϥ ϣ̇ⲗⲏⲗ ⲡⲉϫⲁ ϥ ⲛⲁ ⲓ̇ ϫⲉ ⲥⲱ̇ ⲛⲁ ⲕ ϩⲛ̇ ⲑ ⲁⲗⲁⲥ ⲥⲁ · ⲁⲩⲱ̇ ⲡ̇ ⲙⲟⲟⲩ ϩⲟⲗϭ̇ . ⲁ̇ⲛⲟⲕ ⲇⲉ ⲁ ⲓ̇ ⲥⲱ · ⲻ Ⲁⲩⲱ̇ ⲁ ⲓ̇ ϯ̇ ⲛ ⲟⲩ ϣⲏⲙ ⲙ̇ ⲙⲟⲟⲩ ⲉ̇ ⲡⲁ ⲁ̇ⲅⲅⲏⲛ ⲉ̇ⲧ ̇ⲛ̇ ⲧⲟⲟⲧ · ⲉ ⲓ̇ ϫⲱ ⲙ̇ ⲙⲟ ⲥ ϫⲉ ⲙⲏⲡⲟⲧⲉ̇ ⲧⲁ ⲉⲓ̇ⲃⲉ ⲟ̇ⲛ . ⲡ̇ ϩⲗ̇ⲗⲟ Ⲇⲉ ⲛ̇ⲧⲉⲣⲉ ϥ ⲛⲁⲩ ⲡⲉϫⲁ ϥ ⲛⲁ ⲓ̇ ϫⲉ ⲉ̇ⲧⲃⲉ ⲟⲩ ⲁ̇ ⲕ ⲙⲉϩ ⲙⲟⲟⲩ . ⲡⲉϫⲁ ⲓ̇ ϫⲉ ⲕⲱ ⲛⲁ ⲓ̇ ⲉⲃⲟⲗ · ϫⲉ ⲙⲏⲡⲟⲧⲉ ⲧⲁ ⲉⲓ̇ⲃⲉ ⲙ̇ ⲡⲉⲓ̇ ⲥⲁ . ⲻ Ⲡⲉϫⲉ ⲡ̇ ϩⲗ̇ⲗⲟ ⲛⲁ ⲓ̇ ϫⲉ ⲡ̇ ⲛⲟⲩⲧⲉ ⲙ̇ ⲡⲉⲓ̇ ⲙⲁ · ⲛ̇ ⲧⲟ ϥ ⲟ̇ⲛ ⲡⲉ ⲡ ⲛⲟⲩⲧⲉ ⲙ̇ ⲡ̇ⲉⲓ̇ ⲥⲁ .
ϩⲛ̇ Ⲕ ⲉ ⲥⲟⲡ ⲇⲉ ⲁ ⲕⲉ ⲣ̇ ⲭⲣⲓⲁ ⲧⲁϩⲟ ϥ ⲁ ϥ ϣⲗⲏⲗ ⲁⲩⲱ ⲁ ϥ ⲟⲩⲱⲧⲃ̇ ⲙ̇ ⲡ ⲓ̇ⲉ Ⲣ ⲟ ⲉ Ⲧ ⲟⲩ ⲙⲟ Ⲩ ⲧⲉ ⲉ̇ ⲣⲟ ϥ ϫⲉ ⲡⲁ ⲟⲩⲟ̇ⲛ ⲛ̇ ⲛⲟⲩⲃ · ⲡ̇ ϩⲉⲣⲙⲁⲛ · ⲉ̇ ϥ ⲙⲟⲟ ϣⲉ ⲛ̇ ⲣⲁⲧ ϥ̇ ϣⲁⲛⲧⲉ ϥ ⲃⲱⲕ ⲉ̇ ⲡⲉⲕ ⲣⲟ :ⲻ Ⲁ ⲛⲟⲕ ⲇⲉ ⲁ ⲓ̇ ⲣ̇ ϣ̇ⲡⲏⲣⲉ ⲁ ⲓ ⲡⲁϩⲧ̇ ⲛⲁ ϥ · ϫⲉ ⲉ ⲕ ⲁⲓ̇ⲥ̇ⲑⲁⲛⲉ ⲉ ⲛⲉⲕ ⲟⲩⲉⲣⲏ ⲧⲉ ⲛ ⲁϣ ⲛ̇ ϩⲉ ⲉ̇ ⲕ ⲙⲟⲟ ϣⲉ ϩⲓϫⲛ̇ ⲙ ⲙⲟⲟⲩ . Ⲡ ⲉϫⲁ ϥ ⲛ̇ϭⲓ ⲡ ϩⲗ̇ⲗⲟ ϫⲉ ϯ ⲉⲥⲑⲁⲛⲉ ϫⲉ ⲡ̇ ⲙⲟ ⲟⲩ ⲛⲏⲩ ϣⲁ ⲛ̇ ⲕⲗ̇ⲗⲉ ⲛ̇ ⲣⲁⲧ . ⲡ ⲉⲥⲏⲧ ⲇⲉ ⲡⲉⲧ ⲧⲁϫⲣⲏⲩ ⲡⲉ .
ⲉ ⲧⲉⲧ︤ⲛ︥ ϣ︤ⲡ︥ ϩⲓⲥⲉ ⲙ︤ⲛ︥ ⲛ ⲉⲧ ⲙⲏⲣ⳿ ⲉⲧⲉ ⲛ ⲉⲧ ⲙⲟⲕ︤ϩ︥ ⲛⲉ · ⲛ̄ ⲑ ⲉ ⲉⲧⲉ ⲩ ⲟⲛ︤ϩ︥ ⲉ ⲡ ⲟⲩⲟⲧⲟⲩ ⲉⲧ⳿ ⲛ̄ ⲧ ⲥⲱϣⲉ ϫⲉ ⲙ̄ⲡ ⲟⲩ ϭⲛ̄ ⲡ ⲉⲧ ⲟⲩ ⲛⲁ ⲟⲩ ⲟⲙ︤ ϥ︥ · ⲛ̄ ⲑ ⲉ ⲉⲧⲉ ⲧ︤ⲛ︥ ⲥⲱⲧ︤ⲙ︥ · ⲁⲩⲱ ⲉⲣⲉ ⲛ ⲉⲧ ⲛⲁⲩ ϩⲟⲙⲟⲗⲟ ⲗⲉⲓ ⲙ ⲡⲉⲩ ϩⲓ ⲥⲉ · ⲉ ⲧⲃⲉ ⲡⲁⲓ̈ ⲙⲁⲣ︤ ⲛ︥ ϣⲗⲏⲗ ⲧⲏ ⲣ︤ ⲛ︥ ⲟⲩⲟⲛ ⲛⲓⲙ ⲉⲧ ⲣ ϩⲟⲧⲉ ϩⲏ ⲧ︤ ϥ︥ ⲙ̄ ⲡ ⲛⲟⲩⲧⲉ ⲉ ⲧⲣⲉ ⲡⲉ ⲭ︤ⲥ︥ ⲕⲁ ⲡⲉϥ ⲥⲙⲟⲩ ⲉ ϥ ⲙⲏⲛ⳿ ⲉⲃⲟⲗ ϩⲣⲁⲓ̈ ϩ︤ⲛ︥ ⲛⲉϥ ⲥⲩⲛⲁⲅⲱⲅⲏ · ⲁⲩⲱ ⲛ︤ ϥ︥ ⲧ︤ⲙ︥ ⲕⲁ ⲛⲉϥ ⲧⲟⲡⲟⲥ ⲉ ϣⲱⲱⲧ ⲛ̄ ⲗⲁⲁⲩ :
[ⲕⲟ]ⲥⲙⲟⲥ ⲉ ⲛ ⲙⲟⲟ ϣⲉ ϩ︤ⲛ︥ ⲛ̄ ϫⲱϩⲙ̄ ⲙ︤ⲛ︥ ⲛ̄ ϯϩⲉ · ⲙ︤ⲛ︥ ⲛ̄ ϫⲏⲣ · ⲙ︤ⲛ︥ ⲛ̄ ⲥⲱ · ⲙ︤ⲛ︥ ⲙ̄ ⲙ︤ⲛ︦ⲧ︥ ⲣⲉϥ ϣⲙ̄︥ ϣⲉ ⲉⲓⲇⲱⲗⲟⲛ ⲉⲧ ϫⲁϩ︤ⲙ︥ · ⲉ ⲛ ⲙⲟⲟϣⲉ ϩ︤ⲛ︥ ⲟⲩ ⲕⲁⲕⲓⲁ ⲙ︤ⲛ︥ ⲟⲩ ⲫⲑⲟⲛⲟⲥ · ⲉ ⲛ ⲟ ⲙ̄ ⲙⲉⲥⲧⲉ ⲉ ⲛ ⲙⲟⲥⲧⲉ ⲛ̄ ⲛⲉⲛ ⲉⲣⲏⲩ · ⲉ ⲛ ⲟ̂ ⲛ ⲁⲧ ⲥⲱ ⲧ︤ⲙ︥ · ⲉ ⲛ ⲡⲗⲁ ⲛⲁ · ⲉ ⲛ ⲙⲟⲟ ϣⲉ ϩ︤ⲙ︥ ⲡ ⲡ ⲉⲧ ϣⲟⲩⲉⲓⲧ ⲙ̄ ⲡⲉ⳯ ϩⲏⲧ · ⲉ ⲛ ⲟ ⲛ̄ ⲕⲁⲕⲉ ϩ︤ⲛ︥ ⲛⲉⲛ ⲙⲉⲉⲩⲉ · ⲉ ⲛ ⲟ ⲛ̄ ⲁⲗⲗⲟⲧⲣⲓ ⲟⲥ ⲉ ⲡ ⲱⲛ︤ϩ︥ ⲙ̄ ⲡ ⲛⲟⲩⲧⲉ , ⲉ ⲧⲃⲉ ⲧ︤ ⲙ︦ⲛ︦ⲧ︥ ⲁⲧ ⲥⲟⲟⲩⲛ ⲉⲧ ϣⲟ ⲟⲡ ⲛ̄ϩⲏⲧ ⲛ̄︥ ⲉ ⲧⲃⲉ ⲡⲉⲛ ⲧⲱⲛ ⲛ̄ ϩⲏⲧ · ⲉ ⲁ ⲛ ⲧⲁ ⲁ ⲛ ⲙ̄ⲙⲓⲛⲙ̄ⲙⲟ ⳯ ⲙ̄ ⲡ ϫⲱϩ︤ⲙ︥ ⲙ︤ⲛ︥ ⲡ ⲣ̄ ϩⲱⲃ ⲉ ⲁⲕⲁ ⲑⲁⲣⲥⲓⲁ ⲛⲓⲙ · ⲧ ⲉⲛⲟⲩ ⲇⲉ ⲛ̄ ⲧ ⲁ ⲩ ⲧⲥⲁⲃⲟ ⲛ ⲁⲛ ⲛ̄ ⲧⲉⲓ̈ ϩⲉ · ⲁⲗⲗⲁ ⲉⲛⲧ ⲁ ⲩ ϯ ⲥⲃⲱ̂ ⲛⲁ ⲛ ϫⲉ ϩ︤ⲛ︥ ⲟⲩ ϩⲟⲧⲉ ⲙ︤ⲛ︥ ⲟⲩ ⲥⲧⲱⲧ⳿ ⲁⲣⲓ ϩⲱⲃ ⲉ ⲡⲉ ⲧ︤ⲛ︥ ⲟⲩϫⲁⲓ̈ . ⲡ ⲛⲟⲩⲧⲉ ⲅⲁⲣ ⲡ ⲉⲧ ⲉⲛⲉⲣⲅⲉⲓ ⲛ̄ϩⲏⲧ ⲧⲏⲩⲧⲛ̄ ⲙ̄ ⲡ ⲟⲩⲱϣ⳿ ⲙ︤ⲛ︥ ⲡ ϫⲱⲕ ⲉ ⲃⲟⲗ ⲙ̄ ⲡ ⲟⲩ ⲱϣ · ⲕ ⲁⲓ ⲅⲁⲣ ⲛ̄ ϣⲏⲣⲉ ⲙ̄ ⲡ︤ ⲓ︦ⲏ︦ⲗ︥ ⲙ̄ ⲡⲓ ⲟⲩⲟⲉⲓϣ ⲁ ⲙⲱ ⲩ̈ⲥⲏⲥ ⲛⲁⲩ ⲉⲣⲟ ⲟⲩ ⲛ̄ ⲑ ⲉ ⲉⲧ ⲟⲩ ϭⲉⲡⲏ̂ ⲉ ⲣ̄ ⲡ ⲱ ⲃ︤ϣ︥ ⲛ̄ ⲛ̄ ⲉⲛⲧⲟ ⲗⲏ ⲙ̄ ⲡ ⲛⲟⲩⲧⲉ ⲁ ϥ ⲟⲩⲉϩ ⲥⲁϩⲛⲉ ⲛⲁ ⲩ ⲉ ⲧⲣⲉ ⲩ ⲧⲁ ⲙⲓⲟ ⲛ̄ ϩⲉⲛ ⲧⲱ ⲱⲧⲉ ⲉϫ︤ⲛ︥ ⲛ̄ ⲧ︤ⲛ︦ϩ︥ ⲛ̄ ⲛⲉⲩ ϩⲟ ⲉⲓⲧⲉ , ϫⲉⲕⲁⲥ ⲉ ⲩ ⲛⲁ ⲛⲁⲩ ⲉⲣⲟ ⲟⲩ ⲛ̄ ⲥⲉ ⲣ̄ ⲡ ⲙⲉ ⲉⲩⲉ ⲛ̄ ⲛ̄ ⲉⲛⲧⲟ ⲗⲏ̂ ⲙ̄ ⲡ ⲛⲟⲩⲧⲉ ⲛ̄ ⲥⲉ ⲧ︤ⲙ︥ ⲣ̄ ⲡⲉⲩ ⲱⲃ︤ϣ︥ : ⲁ ⲛⲟⲛ ⲇⲉ ϩⲱⲱ ⳯ ⲙⲁⲣ︤ ⲛ︥ ⲕⲱ ⲛⲁ ⳯ ⲛ̄ ⲑ ⲟⲧⲉ ⲙ̄ ⲡ ⲛ ⲟ ⲩ ⲧⲉ ϩ︤ⲙ︥ ⲡⲉⲛ ϩⲏⲧ ⲉ ⲡ ⲙⲁ ⲛ̄ ⲛ̄ ⲧⲱ ⲧⲉ . ϫⲉⲕⲁⲥ ⲛ̄ ⲛⲉ ⲛ ⲣ̄ ⲡ ⲱⲃ︤ϣ︥ ⲛ̄ ⲛ̄ ⲉⲛⲧⲟⲗⲏ̂ ⲉⲛⲧ ⲁ ⲛⲉⲛ ⲉⲓ ⲟⲧⲉ ⲧⲁⲁ ⲩ ⲉ ⲧⲟⲟⲧ︤ ⲛ︥ : ⲉ ⲧⲃⲉ ⲡⲁⲓ̈ ϭⲉ ⲛⲉ ⲥⲛⲏⲩ ⲙⲁⲣ︤ ⲛ︥ ⲕⲧⲟ ⲛ ⲛ̄ ⲧⲛ̄ ⲙⲉⲧⲁⲛⲟⲉⲓ ⲉ ⲙⲡⲁⲧⲉ ⲡ ⲕⲁⲓ ⲣⲟⲥ ⲱϫ︤ⲛ︥ ⲛ̄ⲧⲟ ⲟⲧ︤ ⲛ︥ . ⲁⲩⲱ ϩⲱⲥ ⲉⲣⲉ ⲡ ⲟⲩⲟⲉⲓ⳯ ϣⲟⲟⲡ⳿ ⲛ︤ⲙ︥ⲙⲁ ⳯ ⲉⲧⲉ ⲛⲉ ⲥⲃⲟ ⲟⲩⲉ ⲛⲉ ⲛ̄ ⲛⲉ⳯ ⲉⲓⲟⲧⲉ . ⲛ̄ ⲑ ⲉ ⲉ ⲛⲧ ⲁ ⲡ ϫⲟⲓ̈ⲥ ϫ ⲟⲟ ⲥ ϫⲉ ⲙⲟ ⲟ ϣⲉ ϩⲟⲥⲟⲛ ⲉ ⲟⲩⲛ̄ⲧⲏ ⲧ︤ⲛ̄︥ ⲡ ⲟⲩⲟⲉⲓⲛ · ϫⲉ ⲛ ⲉ ⲡ ⲕⲁⲕⲉ ⲧ ⲁϩⲉ ⲧⲏⲩⲧ︤ⲛ̄︥ · : ⲁⲩⲱ ϫⲉ ϩⲱⲥ ⲉ ⲛ ϩ︤ⲙ︥ ⲡⲉ ϩⲟ ⲟ ⲩ , ⲙⲁⲣ︤ ⲛ︥ ⲙⲟ ⲟϣⲉ ⲉ ⲛ ⲧⲥⲁ ⲛ ⲏⲩ · ⲁⲩⲱ ϫ ⲉ ⲛ ⲉⲧ ⲛ︦ⲕⲟ ⲧ ︤ⲕ︥ ⲅⲁⲣ . ⲉ ⲩ ⲛ︤̄ⲕ︥ⲟ ⲧ ︤ⲕ︥ ⲛ̄ ⲧⲉ ⲩϣⲏ̂ · ⲁⲩⲱ ⲛ ⲉⲧ ⲧⲁ ϩ ⲉ . ⲉ ⲩ ⲧⲁϩⲉ ⲛ ̄ ⲧⲉ ⲩϣⲏ̂ · ⲁ ⲛⲟⲛ ⲇⲉ ⲁⲛⲟ⳯ ⲛⲁ ⲡⲉ ϩⲟⲟⲩ ⲙ ⲁⲣ︤ ⲛ︥ ⲛⲏⲫⲉ · ⲉ ⲁ ⲛ ϯ ϩⲓⲱⲱ ⳯ ⲙ̄ ⲡ ϩⲱⲕ⳿ ⲛ̄ ⲧ ⲡⲓ[ⲥⲧⲓⲥ]
ⲱ̂ ⲧⲉⲧ︤ⲛ︥ ⲣⲱϣ ⲉ ⲛ̄ⲧⲱⲧ︤ⲛ︥ ⲛ ⲉⲧ ⲕⲁ ⲙⲁ⳿ ⲙ̄ ⲡ ⲥⲁⲧⲁ ⲛⲁⲥ ⲉ ⲧⲣⲉ ϥ ⲉⲓ̂ ⲉ ϩⲟⲩⲛ ⲛ︤ ϥ︥ ϫⲱ ϩ︤ⲙ︥ ⲛ̄ ⲙ̄ ⲙⲁ ⲉⲧ ⲟⲩ ⲁⲁⲃ ⲙ̄ ⲡ ⲛⲟⲩⲧ ⲉ · ⲁⲩⲱ ⲛ̄ ⲧⲉⲧ︤ⲛ︥ ⲥⲱⲱϥ ⲙ̄ ⲡⲉϥ ⲣ̄ⲡⲉ ⲉⲧⲉ ⲛ̄ⲧⲱ ⲧ︤ⲛ︥ ⲡⲉ ⲙ̄ⲙⲓⲛⲙ̄ ⲙⲱ ⲧ︤ⲛ︥ · ⲙ̄ⲡⲉ ⲧ︤ⲛ︥ ⲣ̄ ⲡ ⲙⲉⲉⲩⲉ ⲛ̄ ⲧ ⲁⲡⲟⲫⲁⲥⲓⲥ ⲙ̄ ⲡ ⲁⲡⲟⲥⲧⲟ ⲗⲟⲥ , ϫⲉ ⲡ ⲉⲧ ⲛⲁ ⲥⲱⲱϥ⳿ ⲙ̄ ⲡⲉ ⲣⲡⲉ ⲙ̄ ⲡ ⲛ ⲟ ⲩ ⲧⲉ . ⲡⲁⲓ ⲡ ⲛⲟⲩ ⲧⲉ ⲛⲁ ⲧⲁⲕⲟ ϥ : ⲟⲩⲧⲉ ⲟⲛ ⲙ̄ⲡⲉ ⲧ︤ⲛ︥ ⲣ̄ ⲡ ⲙⲉⲉⲩⲉ ⲛ̄ ⲛ̄ ⲥⲁϩⲟⲩ ⲧⲏ ⲣ ⲟⲩ ⲉⲛⲧ ⲁ ⲡⲉ⳯ ⲉⲓⲱⲧ ϫⲟ ⲟⲩ ⲉ ϥ ϯ ⲙ̄ⲙⲟ ⲛ ⲧ ⲏ ⲣ︤ ⲛ︥ ⲉⲧⲟⲟⲧ︤ ϥ︥ ⲙ̄ ⲡ ⲛⲟⲩⲧⲉ ⲉ ϥ ϫⲱ ⲙ̄ⲙⲟ ⲥ , ϫⲉ ϥ ⲥϩⲟⲩⲟⲣ︤ⲧ︥ ⲛ̄ϭⲓ ⲡ ⲉⲧ ⲛⲁ ϫⲱϩ︤ⲙ︥ ⲙ̄ ⲡⲉϥ ⲥⲱⲙⲁ ⲕⲁⲧⲁ ⲗⲁⲁⲩ ⲛ̄ ⲥⲙⲟⲧ · ⲏ̂ ⲛ︤ ϥ︥ ϫⲓⲟⲩⲉ ϩ︤ⲛ︥ ⲗⲁⲁⲩ ⲛ̄ ϩⲛⲟ̂ · ϫⲓⲛ ⲟⲩ ϩⲱⲥ⳿ ⲙ︤ⲛ︥ ⲟⲩ ⲙⲟⲩⲥ · ⲙⲁⲗⲓ ⲥⲧⲁ ϩⲟⲉⲓⲧⲉ ϩⲓ ⲡⲣⲏϣ ϩⲓ ⲕⲗⲁϥ︤ⲧ︥ · ⲁⲩⲱ ϣⲁϩⲣⲁⲓ̈ ⲉ ⲟⲩ ⲉ ⲗⲁⲭⲓⲥⲧⲟⲛ ⲛ̄ ϩⲛⲟ̂ ⲛ̄ ⲟⲩⲱⲙ · ⲉⲓⲧⲉ ⲉⲃⲟⲗ ϩ︤ⲛ︥ ⲛⲉ ϩⲛⲁⲁⲩ ⲛ̄ ⲧ ⲇⲓⲁⲕⲟⲛⲓⲁ ⲙ̄ ⲡ ⲛⲟⲩⲧⲉ · ⲉⲓ ⲧⲉ ⲉⲃⲟⲗ ϩ︤ⲛ︥ ⲛ̄ ⲧⲟ̂ ⲛ̄ ⲛ ⲉⲧ ϩⲓⲧ ⲟ ⲩ ⲱ ⲟⲩ · ⲛ ⲉ ⲓ̈ ⲙⲉⲉⲩⲉ ⲙⲉ⳯ ⲡⲉ ⲉ ⲉⲓ̂ ϣⲁⲣⲱ ⲧ︤ⲛ︥ ϩ︤ⲛ︥ ⲟⲩ ⲧⲱⲧ ⲛ̄ ϩⲏⲧ⳿ · ⲁⲗⲗⲁ ⲡⲉ ⲙⲕⲁϩ ⲛ̄ ϩⲏⲧ ⲛ̄ ⲛ ⲉⲛⲧ ⲁ ⲩ ϯ ϭⲱⲛ︤ⲧ︥ ⲙ̄ ⲡ ⲛⲟ ⲩ ⲧⲉ ⲁⲩⲱ ⲁ ⲩ ⲗⲩ ⲡⲉⲓ ⲙ̄ ⲡⲉϥ ⲡ︤ⲛ︦ⲁ︥ ⲉⲧ ⲟⲩⲁⲁⲃ · ⲡⲉ ⳯ⲉ ⲧ ⲁ ϥ ⲕⲱⲗⲩⲉ ⲙ̄ ⲡⲉⲛ ⲟⲩⲣⲟⲧ · ϯ ⲥⲟⲟⲩⲛ ⲙⲉⲛ ϫⲉ ⲡⲁ ⲙ̄ⲡϣⲁ ⲡⲉ ⲙ̄ⲕⲁϩ ⲛ̄ ϩⲏⲧ ⲛⲓⲙ · ⲁⲗⲗⲁ ⲉⲣ ϣⲁⲛ ⲡ ⲛⲟⲩⲧⲉ ⲙ︤ⲛ︥ ⲡⲉⲛ ϫⲟⲓ̈ⲥ ⲓ︤ⲥ︥ ⲣ̄ ϩⲛⲁ ϥ · ϯ ⲛⲏⲩ ϣⲁⲣⲱ ⲧ︤ ⲛ︥ ϩ︤ⲛ︥ ⲟⲩ ϭⲱⲛ︤ⲧ︥ · ⲛ̄ ⲧⲁ ⲉⲓⲣⲉ ⲛ̄ ⲛⲓ ⲁⲧⲥⲃⲱ̂ ⲁⲩⲱ ⲛⲓ ⲡⲁⲣⲑⲉⲛⲟⲥ ⲛ̄ ⲥⲟϭ , ⲉⲧⲉ ⲙ︤ⲛ︥ ⲛⲉϩ⳿ ϩ︤ⲛ︥ ⲛⲉⲩ ⲁⲅⲅⲓⲟⲛ ⲛ̄ ⲛ ⲉⲧ ϩ︤ⲙ︥ ⲡⲁ ϩⲏⲧ⳿ ⲧⲏⲣ ⲟⲩ · ϫⲉ ⲡⲁ ⲡⲁⲗⲓⲛ ⲟⲛ ⲛ̄ ⲧⲉ ⲧ︤ⲛ︥ ⲕⲉⲧ ⲧⲏⲩ ⲧ︤ⲛ︥ ⲉ ⲡⲁϩⲟⲩ ϩⲓ ⲛⲓ ⲙ︤ⲛ︦ⲧ︥ ⲣⲉ ϥ ϯ ϭⲱⲛ︤ⲧ︥ ⲙ̄ ⲡ ⲛ ⲟ ⲩ ⲧⲉ ⲛ̄ ⲧⲉⲧ︤ⲛ︥ ϩⲉ⳿ ⲉϩⲣⲁⲓ̈ ⲉⲧⲟⲟ ⲧ︤ ⲥ︥ ⲛ̄ ⲧ ⲥⲏϥⲉ ⲙ̄ ⲡ︤ ⲡ︥ⲟⲛⲏⲣⲟ ⲥ ⲡ ⲉⲛⲧ ⲁ ϥ ⲧⲁⲕ ⲟ ⲛ̄ ⲧ ⲟⲓⲕⲟⲩⲙⲉ ⲛⲏ ⲧⲏⲣ︤ ⲥ︥ ϩ︤ⲛ︥ ⲛⲉϥ ⲛⲟⲃⲉ ⲙ︤ⲛ︥ ⲛⲉϥ ⲁⲛⲟ ⲙⲓⲁ · ⲉⲃⲟⲗ ϫⲉ ⲁ ⲧⲉⲧ︤ⲛ︥ ⲙⲉⲣⲉ ⲡ ϫⲱϩ︤ⲙ︥ · ⲉϩ ⲟ ⲩ ⲉ ⲡ︤ ⲧ︥ⲃⲃⲟ̂ · ⲁⲩⲱ ⲁ ⲧⲉⲧ︤ⲛ︥ ⲥⲱⲧ ⲡ̄ ⲛⲏ ⲧ︤ⲛ︥ ⲙ̄ ⲡ ⲙⲟⲩ · ⲉϩⲟⲩⲉ ⲡ ⲱⲛ︤ϩ︥ · ⲁ ⲧⲉⲧⲛ ϯ ⲛⲟⲩ ϭ︤ⲥ︥ ⲅⲁⲣ ⲙ̄ ⲡ ⲉⲛ ⲧ ⲁ ϥ ⲧⲁⲙⲓⲉ ⲧ ⲏ ⲩ ⲧ︤ⲛ︥ · ⲁⲩⲱ ⲁ ϥ ⲥⲁ ⲛ︤ϣ︥ ⲧⲏⲩⲧ︤ⲛ︥ ⲡ ⲛⲟⲩⲧⲉ ⲡ ϣⲁ ⲉⲛⲉϩ · ⲁ ⲧⲉ ⲧ︤ⲛ︥ ϯ ⲙ̄ⲕⲁϩ ⲛ̄ ϩⲏ ⲧ⳿ ⲇⲉ ⲟⲛ ⲛ̄ ⲧ ⲉⲛ ⲧ ⲁ ⲥ ϣⲉⲡϣ︤ⲡ︥ ⲧⲏⲩⲧ︤ⲛ︥ ⲑ ⲓ︤ⲗ︥︦︤ⲏ︦︥︤ⲙ︦︥ ⲉⲧⲉ ⲧ ⲥⲩⲛⲁⲅ ⲱ ⲅⲏ ⲧⲉ · ⲁⲩⲱ ⲁ ⲧⲉⲧ︤ⲛ︥ ϩⲉ⳿ ⲙ̄ ⲙⲉⲉⲣⲉ ⲛ̄ ⲑ ⲉ ⲛ̄ ⲛ ⲉⲧ ϩ︤ⲛ︥ ⲧ ⲡⲁ ϣⲉ ⲛ̄ ⲧⲉ ⲩϣⲏ̂ · ⲛ̄ ⲑ ⲉ ⲉⲧ ⲥⲏϩ ϫⲉ ⲁ ⲥ ⲥⲗⲁⲁⲧⲉ ⲁ ⲥ ϩⲉ ⲛ̄ϭⲓ ⲧ ⲡⲁⲣ ⲑⲉⲛⲟⲥ ⲙ̄ ⲡ ⲓ︤ⲏ︦ⲗ︥ ⲛ︤ ⲥ︥ ⲛⲁ ⲟⲩⲱϩ⳿ ϭⲉ ⲁⲛ⳿ ⲉⲧⲟⲟⲧ︤ ⲥ︥ ⲉ ⲧⲱⲟⲩⲛ · ⲛ ⲉⲧ︤ ⲛ︥ⲕⲟⲧ︤ⲕ︥ ⲅⲁⲣ ⲡⲉϫⲁ ϥ · ⲉ ⲩ ⲛ̄ⲕⲟⲧ︤ⲕ︥ ⲛ̄ ⲧⲉ ⲩ ϣⲏ̂ · ⲁⲩⲱ ⲛ ⲉⲧ ⲧⲁϩⲉ . ⲉ ⲩ ⲧⲁϩⲉ ⲛ̄ ⲧⲉ ⲩϣⲏ̂ · ⲛ̄ⲧⲱⲧ︤ⲛ︥ ⲇⲉ ⲁ ⲧⲉⲧ︤ⲛ︥ ϯ ϩⲉ ⲙ̄ ⲙⲉⲉⲣⲉ ⲛ̄ ⲑ ⲉ ⲛ̄ ⲛ ⲉⲛⲧ ⲁ ⲩ ϫⲟ ⲟ ⲥ ⲉⲧⲃⲏⲏⲧ ⲟ ⲩ · ϫⲉ ⲛ ⲉⲧ ⲧⲁϩⲉ ⲁϫ︤ⲛ︥ ⲏⲣ︤ⲡ︥ · ⲁⲩⲱ ⲁ ⲧⲉⲧ︤ⲛ︥ ϩ ⲱ ⲣ︤ⲡ︥ ⲙ̄ ⲙⲉⲉⲣⲉ ⲛ̄ ⲑ ⲉ ⲛ̄ ⲛ ⲉⲧ︤ ⲛ︥ ⲕⲟⲧ︤ⲕ︥ ⲛ̄ ⲧⲉ ⲩ ϣⲏ̂ · ⲉⲃⲟⲗ ϫⲉ ⲁ ⲧⲉⲧ︤ⲛ︥ ⲕⲱ̂ ⲛ̄ ⲥⲱ ⲧ︤ⲛ︥ ⲛ̄ ⲑ ⲟⲧ ⲉ ⲙ̄ ⲡ ⲛⲟⲩⲧⲉ · ⲉ ⲁ ⲧⲉⲧ︤ⲛ︥ ⲙⲉⲣⲉ ⲡ ⲕⲁⲕⲉ ⲉϩⲟⲩ ⲉ ⲉ ⲡ ⲟⲩⲟⲉⲓⲛ · ⲉ ⲁ ⲧⲉⲧ︤ⲛ︥ ⲉⲡ⳿ ⲡ ⲉⲧ ⲥⲁϣⲉ ⲇ ⲉ ⲟⲛ ϫⲉ ϥ ϩⲟⲗ︤ϭ︥ · ⲁⲩⲱ ⲡ ⲉⲧ ϩⲟⲗ︤ϭ︥ ϫⲉ ϥ ⲥⲁϣⲉ · ⲉ ⲧⲃⲉ ⲡⲁⲓ̈ ⲟⲩⲟⲓ̈ ⲛⲏ ⲧ︤ⲛ︥ ⲙ̄ ⲡⲟ ⲛⲏⲣⲟⲥ ϫⲉ ⲙ̄ ⲡⲉ ⲧ︤ⲛ︥ ⲣ̄ ⲡ ⲙⲉ ⲉⲩⲉ ⲙ̄ ⲡ ϩⲓⲥⲉ ⲧⲏⲣ︤ ϥ︥ ⲉⲛⲧ ⲁ ⲡ ⲉ ⳯ ⲉⲓⲱⲧ ϣⲟⲡ︤ ϥ︥ ⲛ︤ⲙ︥ⲙⲏ ⲧ︤ⲛ︥ ⲧⲏⲣ ⲧ︤ⲛ︥ · ⲉ ⲁ ⲧⲉⲧ︤ⲛ︥ ⲕⲱ̂ ⲛ̄ⲥⲱ ⲧ︤ⲛ︥ ⲛ̄ ⲛⲉϥ ⲥⲃⲟⲟⲩ ⲉ ⲛ̄ ⲱⲛ︤ϩ︥ ⲙ︤ⲛ︥ ⲛ̄ ⲁ ⲛ ⲥ︤ⲙ︥ⲙⲉ ⲛ̄ ⲛⲉ ⲧ︤ⲛ︥ ⲉⲓⲟⲧⲉ : ⲡⲗⲏⲛ ⲉⲓⲥ ⲛ̄ ϩ︤ⲗ︥ ⲗⲟ ⲉⲓ ⲙ︤ⲛ︥ ⲛⲉⲛ ⲥⲛⲏⲩ ⲁ ⲩ ⲉⲓ̂ ϣⲁ ⲣⲱ ⲧ︤ⲛ︥ ⲛ̄ ⲕⲉ ⲥ ⲟ ⲡ · ⲉ ⲛ ⲟⲛ︤ϩ︥ ϩ︤ⲛ︥ ⲟⲩ ⲛⲟϭ ⲛ̄ ⲗⲩⲡⲏ ⲙ︤ⲛ︥ ⲟⲩ ⲙ̄ⲕⲁϩ ⲛ̄ ϩⲏⲧ⳿ ⲉ ⲛⲁϣⲱ ϥ · ⲉ ⲧⲣⲉ ⲩ ⲉⲓⲣⲉ ⲛ̄ ⲧ ⲟⲩⲉⲓ̂ ⲧ ⲟⲩ ⲉⲓ ⲙ̄ⲙⲱ ⲧ︤ⲛ︥ ⲕⲁⲧⲁ ⲡⲉⲥ ⲙ̄ⲡϣⲁ · ⲉⲃⲟⲗ ϫⲉ ⲁ ⲧⲉ ⲧ︤ⲛ︥ ⲕⲱ̂ ⲛ̄ⲥⲱ ⲧ︤ ⲛ︥ ⲛ̄ ⲧ ⲡⲏⲅⲏ̂ ⲙ̄ ⲙⲟⲩ ⲛ ⲱⲛ︤ϩ︥ · ⲉ ⲁ ⲧⲉⲧ︤ⲛ︥ ⲕⲓϣⲉ ⲛⲏ ⲧ︤ⲛ︥ ⲛ̄ ϩⲉⲛ ϣⲏⲓ̈ ⲉ ⲩ ⲟⲩⲟϭ︤ ⲡ︥ ϩ︤ⲙ︥ ⲡ ⲧⲣⲉ ⲡⲉ ⲧ︤ⲛ︥ ϩⲏⲧ ⲛ̄ ⲁⲧ ⲥⲃ ⲱ̂ ⲣ̄ ⲕⲁⲕⲉ ⲉⲣⲱ ⲧ︤ ⲛ︥ · ⲉ ⲧⲉⲧ︤ⲛ︥ ϫⲱ ⲙ̄ ⲙⲟ ⲥ ϫⲉ ⲁⲛⲟ⳯ ϩⲉⲛ ⲥⲁⲃⲉ · ⲁ ⲧ ⲉ ⲧ︤ⲛ︥ ⲣ̄ ⲥⲟϭ · ⲉ ⲁ ⲧ ⲉ ⲧ︤ⲛ︥ ϣⲓⲃⲉ ⲙ̄ ⲡ ⲉ ⲟⲟⲩ ⲙ̄ ⲡ ⲛⲟⲩ ⲧⲉ ϩ︤ⲛ︥ ϩⲉⲛ ϩⲃⲏⲩⲉ ⲉ ⲙⲉϣϣⲉ . ⲉ ⲧⲃⲉ ⲡⲁⲓ̈ ⲁ ⲡ ⲛⲟⲩ ⲧⲉ ϯ ⲧⲏⲩⲧ︤ⲛ︥ ⲉ ϩⲣⲁⲓ̈ ⲉ ϩⲉⲛ ⲡⲁ ⲑⲟⲥ ⲉ ⲩ ⲥⲏϣ ⲉⲧⲉ ⲡ ϫⲓⲟⲩⲉ ⲡⲉ ⲙ︤ⲛ︥ ⲡ ϫⲱϩ︤ ⲙ︥ ⲙ︤ⲛ︥ ⲡⲟⲛⲏⲣⲟ⳯ ⲛⲓⲙ · ⲛⲁⲓ̈ ⲉⲧⲉ ⲣⲉ ⲧⲓⲙⲱⲣⲓⲁ ⲛⲓⲙ⳿ ϣⲟⲟⲡ⳿ ⲛ̄ ⲛ ⲉⲧ ⲉⲓⲣⲉ ⲙ̄ⲙⲟ ⲟⲩ · ⲟⲩ ⲙⲟⲛⲟ⳯ ϩ︤ⲙ︥ ⲡⲉⲓ̈ ⲁⲓⲱⲛ · ⲁⲗⲗⲁ ϩ︤ⲙ︥ ⲡ ⲕⲉ ⲟⲩⲁ̂ :
ⲁ ⲣ ϯ ⲉⲟⲟⲩ ⲙ̄ ⲡ ⲛⲟⲩⲧⲉ ⲧⲱ ⲛⲉ . ⲉ ⲓ̈ ϣⲁϫⲉ ⲉⲣⲟ̂ ⲛ̄ⲧⲟ ⲁⲫ ⲑ ⲟ ⲛⲓⲁ ⲧ ϣⲉⲉⲣⲉ ⲙ̄ ⲡ ⲕⲟⲙⲉⲥ ⲁⲗⲉⲝⲁⲛⲇⲣⲟⲥ · ⲏ̇ ⲁⲣ ⲧⲁⲓ̈ⲉ⳿ ⲡ ⲙⲁ ⲉⲛⲧ ⲁ ⲩ ⲥⲁⲛⲟⲩ ϣ ⲉ ⲛ̄ϩⲏⲧ ϥ̄ ⲕⲁ ⲧⲁ ⲡ ⲛⲟⲩⲧⲉ ⲁⲩⲱ ⲕⲁⲧⲁ ⲡ ⲕⲟ ⲥⲙⲟⲥ , ϩ︤ⲛ︥ ⲛⲟⲩ ϣⲁϫⲉ⳿ ⲙ︤ⲛ︥ ⲛⲟⲩ ϩⲃⲏⲩⲉ · ⲉⲛⲉ ⲙ̄ⲡⲉ ⲡⲟⲩ ϩⲏⲧ ⲧⲁⲕⲟ̂ . ⲛⲉⲣ ⲁ ⲥⲱϣ ⲡ ⲙⲁ ⲁⲛ ⲉⲧ ⲉ ⲛ̄ϩⲏⲧ︤ ϥ︥ . ⲏ̂ ⲛⲉⲣ ⲁ ⲧϭⲁⲓ̈ⲉ ⲛⲉ ⲥⲛⲏⲩ ⲉⲧ ϩ︤ⲙ︥ ⲡ ⲙⲁ ⲛ︤ⲙ︥ⲙ ⲉ · ⲥⲉ ⲙⲟⲩⲧⲉ ⲙⲉⲛ ⲉⲣⲟ ϩ︤ⲙ︥ ⲡⲟⲩ ⲣⲁⲛ ϫⲉ ⲁⲫⲑⲟⲛⲓⲁ · ⲧⲉ ⲫⲑⲟⲛⲉⲓ ⲇⲉ ⲉⲣⲟ ⲙⲁⲩⲁⲁⲧ ⲉ · ⲁⲩⲱ ⲧⲉ ⲟ ⲛ̄ ⲃⲁ ⲥⲕⲁⲛⲟⲥ ⲉⲣ ⲟ ⲙ̄ⲙⲓⲛⲙ̄ⲙⲟ · ⲉⲣ ⲟⲩⲱϣ ⲉ ⲧⲁⲕⲉ ⲧⲟⲩ ⲯⲩ ⲭⲏ ⲉⲧⲉ ⲙ̄ ⲡ ⲕ ⲟ ⲥⲙⲟⲥ ⲧⲏⲣ︤ ϥ︥ ⲙ̄ⲡϣⲁ ⲙ̄ⲙⲟ ⲥ ⲁⲛ · ⲁⲩⲱ ⲉ ⲥⲱ ⲣ︤ⲙ︥ ⲛ̄ ⲛⲟⲩ ϩⲓⲥⲉ ⲉ ⲡ ϫⲓⲛϫⲏ̂ · ⲉ ⲃⲟⲗ ϫⲉ ⲁⲣ ⲕⲁ ⲡ ⲙⲁ ⲙ̄ ⲡ ⲥⲁⲧⲁ ⲛⲁⲥ ⲉϩⲟⲩⲛ ⲉ ⲣⲟ̂ ⲉ ⲧⲣⲉ ϥ ⲡⲱ ⲱⲛⲉ ⲙ ⲡⲟⲩ ϩⲏⲧ · ⲁⲩⲱ ⲛ︤ ϥ︥ ⲥⲣ︤ⲙ︥ⲣⲱⲙ ⲉ ⲛ̄ ⲑ ⲉ ⲛ̄ ⲛⲓ ⲉⲥⲟ ⲟⲩ ⲉⲧ ⲟ̂ ⲛ̄ ϩⲟⲟ ⲗⲉ · ⲧ ⲁⲑⲏⲧ ⲁⲩⲱ ⲧ ⲁⲧ ⲥⲃⲱ̂ ⲉⲧⲉ ⲙ︤ⲛ︥ ⲥⲃⲱ̂ ⲙ̄ⲙⲟ ⲥ · ⲉⲛⲉ ⲟⲩⲛ̄ ⲉⲡⲓⲥⲧⲏ ⲙⲏ ⲅⲁⲣ ⲙ̄ⲙⲟ . ⲕⲁⲛ ⲁ ⲩ ⲙⲓϣⲉ ⲛ︤ⲙ︥ⲙ ⲉ ⲛⲁⲙⲉ ⲧⲉ ⲏⲡ⳿ ⲉ ⲕⲁ ⲣⲱ ⲙⲉ ⲉ ⲉⲓⲙⲉ ϫⲉ ⲉ ⲧⲉⲧ︤ⲛ︥ ⲟ̂ ⲛ̄ ⲁϣ ⲛ̄ ϩⲉ ⲛ̄ϩⲟⲩⲛ ⲙ̄ ⲡⲉⲧ︤ⲛ︥ ⲙⲁ · ⲙⲁⲗⲓⲥⲧⲁ ⲉ ⲁⲣ ϫⲟⲟⲩ ⲙ̄ ⲡⲟⲩ ⲉⲓⲱⲧ ⲙ︤ⲛ︥ ⲧⲟⲩ ⲙⲁⲁⲩ , ϫⲉ ⲁ ⲩ ⲙⲓ ϣⲉ ⲛ︤ⲙ︥ⲙⲁ ⲓ̈ · ⲏ̇ ϫⲉ ⲁ ⲩ ϩⲟⲟⲩ ϣ ⲉⲣⲟ ⲓ̈ · ⲉⲣ ϫⲓ ϭⲟⲗ ⲉ ⲙⲡ ⲟⲩ ⲙⲓϣⲉ ⲛ︤ⲙ︥ⲙ ⲉ ⲟⲩⲧⲉ ⲙ̄ⲡ ⲟⲩ ϩⲟⲟⲩϣ ⲉⲣⲟ̂ · ⲛ̄ⲧ ⲁ ⲩ ⲙⲓϣⲉ ⲛ︤ⲙ︥ⲙ ⲉ ϫⲉ ⲁ ⲩ ϯ ⲛ ⲉ⳿ ⲟⲩ ⲉⲡⲓⲥ ⲧⲏ ⲙⲏ ϩ︤ⲙ︥ ⲡ ⲧⲣⲉ ⲡⲁⲣⲁⲃⲁ ⲛ̄ ⲧ ⲉ⳯ ⲧⲟⲗⲏ̂ ⲛ̄ ⲧⲉ ϫⲓ ϩⲛ ⲟ ⲛ̄ ⲧⲟⲟⲧ ⲟ ⲩ ⲛ̄ ⲛⲟⲩ ⲉⲓⲟⲧⲉ ⲟⲩⲉϣ ⲛ̄ ϣⲓⲛⲉ · ⲛ̄ⲧ ⲁⲣ ϣⲓⲛⲉ ⲛ̄ ⲥⲁ ⲟⲩ̂ ⲉⲣⲉ ⲣ̄ ⲭⲣⲉⲓⲁ ⲛⲁ ϥ · ⲁ ⲩ ⲧ︤ⲥ︥ⲧⲟ ⲉⲃ ⲟ ⲗ · ⲏ̇ ⲉ ⲙⲡ ⲟⲩ ⲧⲁ ⲁ ϥ ⲛ ⲉ · ⲉⲣϣ ⲁ ⳯ ϫⲟⲟ ⲥ ⲙ̄ ⲡⲟⲩ ⲉⲓⲱⲧ ⲙ︤ⲛ︥ ⲧⲟⲩ ⲙⲁⲁⲩ · ⲉ ⲛ ⲣ̄ ϩⲟⲧⲉ · ⲙⲁⲗⲓ ⲥⲧⲁ ⲉⲣ ϫⲓ ϭⲟⲗ · ⲟⲩⲕ ⲟⲩⲛ ⲧⲉ ⲟⲩⲱϣ ⲉ ⲧⲣⲉ ⳯ ⲧⲁⲙⲟ ⲟⲩ ⲉ ⲛ ⲟ ⲩ ϩⲃⲏⲩⲉ ⲙ̄ ⲙ︤ⲛ︦ⲧ︥ ⲥⲟϭ ⲉ ⲧⲉ ⲉⲓ ⲣⲉ ⲙ̄ⲙⲟ ⲟⲩ · ⲙ︤ⲛ︥ ⲛⲟⲩ ϫⲓⲟⲩ ⲉ ⲙ︤ⲛ︥ ⲛⲟⲩ ϯ ⲧⲱ⳯ · ⲧ ⲃ̄ⲗⲗⲏ̂ ⲛⲁⲙⲉ ⲉⲧ ϫⲟⲡϫ︤ⲡ︥ ⲙ̄ ⲙⲉⲉⲣⲉ ⲛ̄ ⲑ ⲉ ⲛ̄ ⲛ ⲉⲧ ϩ︤ⲛ︥ ⲧ ⲡⲁ ϣⲉ ⲛ̄ ⲧⲉ ⲩϣⲏ̂ · ⲁⲩⲱ ⲛ̄ ⲑ ⲉ ⲛ̄ ⲛⲓ ⲃ︤ⲗ︥ⲗⲉ , ⲉⲧⲉ ⲙⲛ̄ ⲃⲁⲗ ⲙ̄ⲙⲟ ⲟⲩ · ⲉⲃⲟⲗ ⲧⲱⲛ ϫ ⲉ ⲉⲣⲉ ⲛⲟⲩ ⲉⲓⲟ ⲧⲉ ⲛ̄ ⲃⲟⲗ ϩ︤ⲙ︥ ⲡ ⲕⲟⲥⲙⲟⲥ ⲛⲁ ⲥⲱⲧ︤ⲙ︥ ⲉ ⲡⲟⲩ ϣⲁϫⲉ ⲛ̄ ϩⲟⲩⲛ ϩ︤ⲙ︥ ⲡⲉⲓ̈ ⲙⲁ · ⲛ̄ ⲧ︤ⲛ︥ ⲧ︤ⲙ︥ ⲉⲓⲙⲉ ⲁⲛⲟⲛ ϩ︤ⲛ︥ ⲑ ⲉⲛⲉ.ⲉⲧ ⲏ · ⲡⲉ ⲁ ⲩ ϫⲓⲧⲉ ⲛ̄ ϭⲟⲛⲥ ⲛⲁⲙⲉ ⲏ̇ ⲁ ⲩ ⲑⲙ̄ⲕⲟ ⲏ̇ ⲁ ⲩ ⲗⲩⲡⲉⲓ ⲙ ⲙⲟ · ⲛⲉⲣⲉ ⲏⲡ ⲡⲉ ⲉ ⲧⲁⲙⲟ ⲛ ⲉ ⲡⲟⲩ ⲙ̄ⲕⲁϩ · ⲧⲁⲣ︤ ⲛ︥ ⲉⲓⲙⲉ ϫⲉ ⲉⲣⲉ ϫⲉ ⲙⲉ · ϫ ⲛ̄ ⲙ̄ⲙⲟⲛ · ⲏ̇ ⲛ̄ ⲧ ⲉ ⲧⲁⲙⲉ ⲧⲟⲩ ⲙⲁ ⲁⲩ ⲉⲧ ϩ︤ⲙ︥ ⲡ ⲙⲁ ϩⲁⲧⲏ̂ . ⲉϣⲱ ⲡⲉ ⲉⲣⲉ ⲙⲟⲩ ⲧⲉ ⲉⲣⲟ ⲥ ⲁⲛ ⲙ̄ ⲙⲁⲧⲉ ϩ︤ⲛ︥ ⲧⲟⲩ ⲧⲁⲡⲣⲟ ϫⲉ ⲙⲁ ⲁⲩ . ⲉⲣⲉ ⲡⲟⲩ ϩⲏⲧ ⲇⲉ ⲟⲩⲏⲩ ⲛ̄ⲥⲁ ⲃⲟⲗ ⲙ̄ⲙ ⲟ ⲥ . ⲛ̄ ⲑ ⲉ ⲉⲧ ⲥⲏϩ ϫⲉ ⲡⲉⲓ̈ ⲗⲁⲟⲥ ⲧⲁⲓ̈ⲟ̂ ⲙ̄ⲙⲟ ⲓ̈ ϩ︤ⲛ︥ ⲛⲉⲩ ⲥⲡⲟ ⲧⲟⲩ · ⲡⲉⲩ ϩⲏ ⲧ ⲇⲉ ⲟⲩⲏⲩ ⲛ̄ⲥⲁ ⳯ ⲃⲟⲗ ⲙ̄ⲙⲟ ⲓ̈ · ⲉⲛⲉ ⲙ̄ⲡⲉ ⲡ ⲟ ⲩ ϩⲏⲧ⳿ ⲅⲁⲣ ⲛ ⲁⲧ ⲥⲃⲱ̂ ⲣ̄ ⲕⲁⲕⲉ ⲉⲣⲟ̂ . ⲛⲉⲣ ⲁ ⲕⲁ ⲧⲁⲫⲣⲟⲛⲉⲓ ⲡⲉ ⲛ̄ ⲛⲟⲩ ⲉⲓⲟⲧⲉ ⲉⲧ ϩ︤ⲛ︥ ⲧ ⲥⲩⲛⲁ ⲅⲱⲅⲏ ⲛ︤ⲙ︥ⲙ ⲉ · ⲏ̇ ⲛⲉⲣ ⲁ ⲥⲱϣ ⲛ̄ ⲛⲉ ⲥⲛⲏⲩ , ⲉ ⲧⲉⲣⲉ ⲟⲩⲏϩ ⲛ︤ⲙ︥ⲙⲁ ⲩ ϩ︤ⲛ︥ ⲧ ⲟ ⲩ ⲙ︤ⲛ︦ⲧ︥ ϫⲁⲥⲓ ϩⲏⲧ · ⲙ︤ⲛ︥ ⲧⲟⲩ ⲙ︤ⲛ︦ⲧ︥ ⲃⲁⲃⲉⲣⲱⲙⲉ · ⲏ̇ ⲉⲛⲉ ⲙ̄ⲡⲉ ⲕ ⲱ̂ ⲛ̄ⲥⲱ̂ ⲛ̄ ⲧⲉ ⲥⲃ ⲱ̂ ⲙ︤ⲛ︥ ⲧ ⲙ︤ⲛ︦︦ⲧ︥ ⲣ︤ⲙ︥ ⲛ̄ ϩⲏⲧ . ⲁⲩⲱ ⲛ̄ ⲧⲉ ⲙⲉⲣⲉ ⲡ︤ ⲡ︥ ⲉⲑ ⲟⲟⲩ , ⲉϩⲟⲩⲉ ⲡ ⲡ ⲉⲧ ⲛⲁⲛⲟ ⲩ ϥ . ⲛⲉⲣ ⲁ ⲙⲉⲗⲉ ⲧ ⲁ ⲡⲉ ⲛ̄ ϩⲉⲛ ϣⲁ ϫⲉ ⲉ ⲩ ⲃⲟⲟⲛⲉ . ⲛ̄ ⲧⲉ ϫⲟⲟ ⲥ ϩ︤ⲛ︥ ⲧⲟⲩ ⲧⲁⲡⲣⲟ̂ ⲉⲧ ⲙⲉϩ ⲛ̄ ⲥⲁϩ ⲟ ⲩ ϩⲓ ⲥⲓϣⲉ , ϫⲉ ϯ ⲛⲁ ⲃⲱⲕ ⲉ ⲕⲉ ϩⲉⲛⲉⲉⲧⲏ . ⲛ̄ⲧ ⲁ ⲡⲉⲓ̈ ⲙⲁ ϫⲓ ⲧ ⲉ ⲛ̄ ϭⲟⲛ︤ⲥ︥ ϩ︤ⲛ︥ ⲟⲩ̂ · ⲏ̇ ⲟⲩ̂ ⲡⲉ ⲡ ⲃⲁⲣⲟⲥ ⲉⲛ ⲧ ⲁ ⲩ ⲟⲩⲁϩ︤ ϥ︥ ⲉϫⲱ̂ · ⲛ̄ⲥⲁⲃⲏⲗ ϫⲉ ⲁ ⲩ ϫⲟⲟ ⲥ ⲛ ⲉ ϫⲉ ⲙ̄ ⲡ︤ⲣ︥ ⲡⲁⲣⲁⲃⲁ ⲛ̄ ⲧ ⲉ⳯ ⲧⲟⲗⲏ̂ ⲙ̄ ⲡ ⲛⲟⲩ ⲧⲉ · ⲉⲃⲟⲗ ϫⲉ ⲁⲣ ϯ ϣⲟⲟⲩ , ⲁⲩⲱ ⲙⲉⲥⲟⲩⲁ⸍ⲫⲓ ⲛ̄ ⲟⲩ ⲗⲉⲗⲟⲩ ⲉ ⲥ ϩ︤ⲙ︥ ⲡ ⲏⲓ̈ ⲛ︤ⲙ︥ⲙ ⲉ ϫⲉⲕⲁⲥ ⲉ ⲧⲉ ⲧⲛ ⲁ ϣⲱⲡⲉ ⲛ̄ ϫⲣⲟⲡ⳿ ⲁⲩⲱ ⲛ̄ ⲥⲕⲁⲛⲇⲁⲗⲟⲛ ⲛ̄ ⲛⲉⲧ︤ⲛ︥ ⲉⲣⲏⲩ · ⲉ ⲧⲃⲉ ⲡⲁⲓ̈ ϯ ϩⲟ ⲙⲟⲗⲟⲅⲉⲓ ⲛ ⲉ ϫⲉ ⲉϣⲱⲡⲉ ⲉ ⲣⲉ ⲧ︤ⲙ︥ ⲕⲁ ⲉⲡⲓ ⲥⲧⲏⲙⲏ ⲙ̄ⲙⲟ ⲁⲩⲱ ⲛ̄ ⲧⲉ ϥⲓ ⲧ ⲉⲓ̈ ⲙ︤ⲛ︦ⲧ︥ ⲁⲧ ⲥⲱ ⲧ ⲙ̄ ⲉⲃⲟⲗ ⲙ̄ⲙⲟ ⲙ︤ⲛ︥ ⲛⲓ ϯⲧⲱⲛ ⲉ ⲡ ϫⲓⲛϫⲏ . ϯ ⲛⲁ ⲧⲣⲉ ⲡⲟⲩ ϩⲏⲧ ⲙ̄ⲕⲁϩ . ⲁⲩ ⲱ ϯ ⲛⲁ ⲧⲣⲉ ⲩ ⲉⲓ ⲣⲉ ⲛ ⲉ ⲕⲁⲧⲁ ⲡ ⲉⲛⲧ ⲁ ϥ ⲉⲓ ⲉ ⲃⲟⲗ ϩ︤ⲛ︥ ⲧⲟⲩ ⲧⲁⲡⲣⲟ̂ · ⲛⲁⲙⲉ ϯ ⲙⲟⲕϩ̄ ⲛ̄ ϩⲏⲧ ⲛⲁ ⲓ̈ , ⲛ︤ⲙ︥ ⲙ ⲉ , ⲏ̇ ⲛ︤ⲙ︥ⲙⲏ ⲧ︤ⲛ︥ · ⲉ ⲓ̈ ⲣ̄ ϩⲟⲧ ⲉ ϫⲉ ⲙⲏⲡⲟⲧ ⲉ ⲛ̄ ⲑ ⲉ ⲉⲛⲧ ⲁ ⲡ ϩⲟϥ ⲉⲝⲁⲡⲁ ⲧⲁ ⲛ̄ ⲉⲩϩⲁ ϩ︤ⲛ︥ ⲧⲉϥ ⲡⲁⲛⲟⲩⲣ ⲅⲓⲁ ⲛ̄ ⲥⲉ ⲧⲁ ⲕⲟ̂ ⲛ̄ϭⲓ ⲛⲉⲧ ⲛ̄ ϩⲏⲧ ⲉⲃⲟⲗ ϩ︤ⲛ︥ ⲧ ⲙ︤ⲛ︦ⲧ︥ ϩⲁⲡⲗ ⲟ ⲩ ⲥ ⲙ︤ⲛ︥ ⲡ ⲧ︤ⲃ︦ⲃ︥ⲟ ⲉⲧ ϫⲓ ⲉϩⲟⲩⲛ ⲉ ⲡⲉ ⲭ︤ⲥ︥ : ⲉϣ Ϫⲉ ⲧ ⲉⲧ ⲙ̄ⲙⲁⲩ ⲙ̄ⲡ︤ ϥ︥ ⲕⲁⲁ ⲥ ϩ︤ⲙ︥ ⲡ ⲡⲁⲣⲁⲇⲉⲓⲥ ⲟ ⲥ ⲉ ϥ ⲛⲁ ϯ ⲥⲟ̂ ⲉ ⲣⲟ̂ . ⲏ̇ ⲉⲣⲱ ⲧ ⲛ̄ ϩ︤ⲙ︥ ⲡ ⲧⲣⲉ ⲧ︤ⲛ︥ ⲕⲁ ⲙⲁ ⲛⲁ ϥ ⲛ̄ ϩⲏⲧ ⲧⲏⲩⲧⲛ̄ · ⲁⲩⲱ ⲛ̄ ⲧⲉⲧ︤ⲛ︥ ϣⲱⲡ ⲉⲣⲱ ⲧ︤ⲛ︥ ⲛ̄ ⲛⲉϥ ϣⲟ ϫⲛⲉ ⲛ̄ ⲕⲣⲟϥ ⲙ︤ⲛ︥ ⲛⲉϥ ϩⲃⲏⲩ ⲉ ⲙ̄ ⲡⲟⲛⲏⲣⲟⲛ · ⲛ︤ ϥ︥ ⲛⲁ ϣϭⲙ̄ ϭⲟⲙ ⲅⲁⲣ ⲁⲛ ⲉ ⲛ ⲉⲧ ⲣ̄ ϩⲟⲧⲉ ϩⲏⲧ︤ ϥ︥ ⲙ̄ ⲡ ⲛ ⲟ ⲩ ⲧⲉ . ⲛⲁⲓ̈ ⲉⲧⲉ ⲣⲉ ⲡⲉ ⲭ︤ⲥ︥ ϣ ⲟ ⲟⲡ ⲛⲁ ⲩ ⲛ̄ ⲃⲟ ⲏⲑⲟⲥ ⲁⲩⲱ ⲛ̄ ⲥⲕⲉⲡⲁⲥⲧ ⲏⲥ · ⲛ̄ ⲑ ⲉ ⲉⲧ ⲥⲏϩ ϫⲉ ⲡ ⲉⲧ ⲙⲓϣ ⲉ ⲉϫⲱ ⲕ ⲡⲉ ⲡⲉⲕ ⲃⲟⲏⲑⲟⲥ , ⲁⲩ ⲱ ⲧ ⲥⲏϥⲉ ⲡⲉ ⲙ̄ ⲡⲉⲕ ϣⲟⲩϣ ⲟ ⲩ ⲁⲩⲱ ⲡ ⲉⲟⲟⲩ ⲙ̄ ⲡⲉ ⲥⲧⲉⲣⲉ ⲱⲙⲁ · ⲡ ⲉⲧ ⲛⲁ ⲙⲉⲣⲉ ⲡ ⲡ ⲉ ⲑ ⲟⲟⲩ , ⲛ̄ⲧⲟ ϥ ⲡ ⲉⲧ ⲛⲁ ⲧⲁⲕⲟ̂ · ⲁⲩⲱ ⲛ̄ⲧⲟϥ ⲡ ⲉ ⲧ ⲉⲣⲉ ⲡ ⲇⲓⲁⲃ ⲟ ⲗⲟⲥ ⲛⲁ ϭⲙ̄ϭ ⲟ ⲙ ⲉⲣⲟ ϥ ϩ︤ⲛ︥ ⲛⲉ ϥ ϩⲃⲏⲩⲉ ⲙ̄ ⲙ︤ⲛ︦ⲧ︥ ⲣⲉϥ ϩⲉⲧⲃ̄ ⲯⲩ ⲭⲏ · ⲡ ⲥⲟⲫ ⲟ ⲥ ⲇⲉ ⲛ̄ⲧⲟϥ ⲉⲧ ⲙⲉ ⲛ̄ ⲧⲉ ⲥⲃⲱ̂ . ϥ ⲛⲁ ϣⲱⲡ⳿ ⲉ ⲣⲟ ϥ ⲛ̄ ⲧ ⲉⲛⲧ ⲟ ⲗⲏ̂ · ⲁⲩⲱ ⲡ ⲣ︤ⲙ︥ ⲛ̄ ϩⲏⲧ ⲉⲧ ⲣ̄ ϩⲟ ⲧⲉ ϩⲏⲧ︤ ϥ︥ ⲙ̄ ⲡ ϫⲟⲉⲓⲥ · ⲛⲁ ϫⲡⲟ̂ ⲛⲁ ϥ ⲛ̄ ⲟⲩ ⲣ̄ ϩ︤ⲙ︥ⲙⲉ · ⲡⲗⲏⲛ ⲙⲁⲣ ⲓ ⲥ ⲱ ⲧ︤ⲙ︥ ϫⲉ ⲁⲣ ϯ ⲙ̄ ⲧⲟⲛ ⲛ̄ ⲛⲟⲩ ⲉⲓ ⲟⲧⲉ ⲉⲧ ϩ︤ⲙ︥ ⲡ ⲙⲁ ⲛ︤ⲙ︥ⲙ ⲉ . ⲁⲩⲱ ⲛ̄ ⲧⲉ ⲥⲱ ⲧ︤ⲙ︥ ⲛ̄ⲥⲱ ⲟⲩ ϩ︤ⲛ︥ ϩⲱⲃ ⲛⲓⲙ · ⲧⲁⲣⲉ ⲡⲉⲛ ϩⲏⲧ ⲙ̄ⲧⲟⲛ · ⲁⲩⲱ ⲛ̄ⲧⲟ ϩⲱⲱ ⲧ ⲉ ⲛ̄ ⲧⲉ ⲥⲉⲓ ⲙ̄ ⲡ ⲟ ⲩ ⲧⲱⲧ ⲛ̄ ϩⲏⲧ · ⲉϣⲱⲡⲉ ⲇⲉ ⲟⲛ · ⲉ ⲟⲩⲛ̄ⲧ ⲉ ⲟⲩ ϣⲁϫⲉ ⲉ ϫⲟⲟ ϥ . ⲉⲓⲥ ⲛ̄ ϩⲗ̄ⲗⲟⲉⲓ ⲛⲉⲛ ⲉⲓⲟⲧⲉ ⲁⲩⲱ ⲛⲉⲛ ⲥⲛⲏ ⲩ ⲁ ⲩ ⲉⲓ̂ ϣⲁⲣⲱ ⲧ ⲛ̄ · ⲧⲁⲩⲟⲩⲟ ϥ ⲉⲣ ⲟ ⲟⲩ · ⲁⲩⲱ ⲛ̄ⲧⲱ ⲧ︤ⲛ︥ ⲧⲏⲣ ⲧ︤ⲛ︥ · ⲡⲉ ⲟⲩⲛ̄ⲧⲏ ⲧ︤ ⲛ︥ ϣⲁϫⲉ ⲙ̄ⲙⲁⲩ ⲏ̇ ⲗⲁⲁⲩ ⲛ̄ ϩⲱⲃ · ϩ︤ⲙ︥ ⲡⲉⲧ︤ⲛ︥ ⲙⲁ · ⲙ̄ⲡⲣ̄ ϭⲱ̂ ⲛ̄ ⲟⲩ ⲉϣ ⲛ̄ ⲧⲁⲙⲟ ⲟⲩ ⲛ̄ ⲧⲉⲧ︤ⲛ︥ ⲧ︤ⲙ︥ ϩ ⲉ ⲡ⳿ ⲗⲁⲁⲩ ⲛ̄ ϩⲱⲃ ⲉ ⲣⲟ ⲟⲩ · ϫⲉⲕⲁⲥ ⲉⲣⲉ ⲡⲉⲛ ϩⲏⲧ ⲛⲁ ⲙ̄ⲧⲟⲛ ⲧⲏ ⲣ︤ ⲛ︥ ϩⲓ ⲟⲩ ⲥⲟⲡ ⲁⲛⲟⲛ⳿ ⲁⲩⲱ ⲛ̄ ⲧⲱⲧ︤ⲛ︥ · ⲁⲩⲱ ⲟⲛ ⲛ̄ⲧⲉ ⲡ ϫⲟ ⲉⲓⲥ ⲧⲱⲧ⳿ ⲛ̄ ϩⲏⲧ ⲉϫⲱ ⲛ :
ⲧ ︤ⲛ︥ ⲇⲟⲅⲙⲁⲧⲓ ⲍ ⲉ ϩ︤ⲙ︥ ⲡ ⲕⲟ ⲥ ⲙⲟⲥ ⲛ̄ ⲑ ⲉ ⲛ̄ ⲛ ⲉⲧ ⲟⲛ︤ϩ︥ · ⲙ ̄ⲡⲣ̄ ϫⲱϩ ⲟⲩ ⲧ ⲉ ⲙ̄ⲡⲣ̄ ϫⲓ ϯⲡⲉ . ⲟ ⲩⲧⲉ ⲙ̄ⲡⲣ̄ ϩⲱ⳯ ⲉϩⲟⲩⲛ · ⲉⲧⲉ ⲡⲁⲓ̈ ⲡⲉ ϫⲉ ⲁ ⲛ ⲉⲓ̂ ⲉⲃⲟⲗ ϩ︤ⲛ︥ ⲛ̄ ⲛⲟⲃⲉ ⲙ̄ ⲡ ⲕⲟ ⲥⲙⲟⲥ ⲉ ⲁ ⲛ ⲕⲁ ⲁ ⲩ ⲛ̄ⲥⲱ ⲛ · ⲁϩⲣⲟ ⳯ ⲟⲛ ⲉ ⲛ ⲕⲧⲟ̂ ⲙ̄ ⲙⲟ ⲛ ⲉ ⲛ ϭⲗⲟⲙ ⲗ︤ⲙ︥ ϩⲣⲁⲓ̈ ⲛ̄ ϩⲏ ⲧ ⲟⲩ · ϩⲙ̄ ⲡⲁⲓ̈ ⲟ ⲛ⳿ ⲉⲛⲧ ⲁ ϥ ϫⲟⲟ ⲥ ϫ ⲉ ⲙ̄ ⲡⲓ ⲟⲩⲟ ⲉ ⲓϣ ⲅⲁⲣ ⲛⲉ ⲧⲉ ⲧ ︤ⲛ︥ ⲟ̂ ⲛ̄ ⲕⲁⲕⲉ ⲡ ⲉ · ⲧⲉⲛⲟⲩ ⲇ ⲉ ⲛ̄ ⲟⲩⲟⲉⲓⲛ ϩ ︤ⲙ︥ ⲡ ϫⲟⲉⲓⲥ · ⲙ ⲟⲟϣⲉ ϩⲱⲥ ϣ ⲏⲣⲉ ⲙ̄ ⲡ ⲟⲩ ⲟ ⲉⲓⲛ · ⲉⲣⲉ ⲡ ⲕⲁⲣⲡⲟⲥ ⲅⲁⲣ ⲙ ̄ ⲡ ⲟⲩⲟⲉⲓⲛ ϩ ⲙ̄ ⲡ ⲉⲧ ⲛⲁⲛ ⲟ ⲩ ϥ ⲛ ⲓⲙ ⲙ︤ⲛ︥ ⲧ ⲇⲓ ⲕ ⲁⲓⲟⲥⲩⲛⲏ ⲙ︤ⲛ︥ ⲧ ⲙⲉ · ⲉ ⲧⲉⲧ︤ⲛ︥ ⲇ ⲟⲕⲓⲙⲁⲍⲉ ϫⲉ ⲟ ⲩ̂ ⲡ ⲉⲧ ⲣ︦ ⲁⲛⲁ ϥ ⲙ ̄ ⲡ ϫⲟⲉⲓⲥ · ⲁ ⲩⲱ ⲙ̄ⲡⲣ︦ ⲕⲟⲓ ⲛ ⲱⲛⲉⲓ ⲉ ⲛⲉ ϩ ⲃⲏⲩⲉ ⲙ̄ ⲡ ⲕⲁ ⲕ ⲉ ⲉⲧⲉ ⲙ̄ⲙ︤ⲛ︥ ⲧ ⲟⲩ ⲕⲁⲣⲡⲟⲥ · ⲛ ̄ ⲧⲉⲧ︤ⲛ︥ ϫⲡⲓ ⲟ ⲟⲩ ⲇⲉ ⲛ̄ⲧⲟϥ ⲛ ̄ ϩⲟⲩⲟ̂ · ⲛ ⲉ ⲧ ⲟⲩ ⲉⲓⲣⲉ ⲅⲁⲣ ⲙ ̄ⲙⲟ ⲟⲩ ⲛ̄ ϫⲓ ⲟ ⲩⲉ , ϩⲉⲛ ϣⲗⲟϥ ⲛ ⲉ ⲉ ⲣ̄ ⲡ ⲕ ⲉ ϫⲟ ⲟ ⲩ · ϣⲁⲣⲉ ϩ ⲱⲃ ⲇⲉ ⲛⲓⲙ ⲟ ⲩⲱⲛ︤ϩ︥ ⲉⲃⲟⲗ ⲉ ⲧ ⲟⲩ ϫⲡⲓⲟ̂ ⲙ ̄ⲙⲟ ⲟⲩ ϩⲓⲧⲙ̄︥ ⲡ ⲟⲩⲟⲉⲓⲛ · ϩ ⲱⲃ⳿ ⲅⲁⲣ ⲛⲓⲙ ⲉ ⲧ ⲟⲩⲟⲛ︤ϩ︥ ⲉ ⲃⲟⲗ ϩⲉⲛ ⲟⲩⲟⲉⲓⲛ ⲛⲉ · ⲉ ⲧⲃⲉ ⲡⲁⲓ̈ ϩⲱ ⲱ ⲛ ⲙⲁⲣ ⲛ̄ ϫⲡⲓⲟ ⲛ̄ ⲛⲉⲛ ⲙⲛ̄ⲧ ⲥⲟϭ ϩⲣⲁⲓ̈ ⲛ̄ ϩⲏ ⲧ︤ ⲛ︥ ⲙ︤ⲛ︥ ⲙ̄ ⲙⲉ ⲉⲩⲉ ⲧⲏⲣ ⲟⲩ ⲙ̄ ⲡ ⲇⲓⲁⲃⲟⲗⲟⲥ ⲉⲧ ϥ̄ ⲛⲟⲩϫⲉ ⲙ̄ⲙⲟ ⲟⲩ ⲉϩⲟⲩ⳯ ⲉⲣⲟ ⲛ · ⲙ︤ⲛ︥ ⲙ̄ ⲙ︤ⲛ︦ⲧ︥ ⲁⲧ ⲛⲁϩⲧⲉ · ⲙ︤ⲛ︥ ⲙ̄ ⲙⲟⲥⲧⲉ · ⲛ̄ ⲑ ⲉ ⲉ ϣⲁ ⲩ ⲧⲣⲉ ⳯ ⲙⲉⲉⲩⲉ ⲉ ⲡ ⲡ ⲉ ⲑ ⲟⲟⲩ ⲉϩⲟⲩⲛ ⲉ ⲛⲉⲛ ⲉⲣⲏⲩ ⲉ ⲛ ⲧ︤ⲛ︥ ϩⲁⲧ︤ⲛ︥ ⲛⲉ⳯ ⲉⲣⲏⲩ ⲁⲛ ⲉ ⲡ ⲧⲏ ⲣ︤ ϥ︥ · ⲁⲩⲱ ⲉ ⲛ ϭ︤ⲛ︥ ⲁⲣⲓⲕⲉ ⲉ ⲛⲉ⳯ ⲉⲣⲏⲩ . ⲁⲩⲱ ⲉ ⲣⲟ ⲛ⳿ ⲁⲛ ⲙ̄ⲙⲓⲛ ⲙ̄ⲙⲟ ⲛ · ϩⲱⲥ ⲉⲣⲉ ⲡⲉ ⲙⲓ ϣⲉ ϣⲟⲟⲡ⳿ ⲉ ϩⲟⲩⲛ ⲉ ⲛⲉⲛ ⲉ ⲣⲏⲩ · ⲁⲩⲱ ⲉ ϥ ϣⲟⲟⲡ ⲁⲛ ⲟⲩ ⲃⲉ ⲛ̄ ⲁⲣⲭⲏ̂ ⲙ︤ⲛ︥ ⲛ̄ ⲉⲝⲟⲩⲥⲓⲁ · ⲟⲩⲃⲉ ⲛ̄ ⲕⲟⲥⲙⲟ ⲕⲣⲁⲧⲱⲣ ⲙ̄ ⲡ ⲕⲁ ⲕⲉ · ⲟⲩⲃⲉ ⲛⲉ ⲡⲛ︦ⲓ︦ⲕ︦ⲟ︦ⲛ︥ ⲛ̄ ⲧ ⲡⲟ ⲛⲏⲣⲓⲁ ⲉⲧ ϩⲁ ⲙ̄ ⲡⲏⲩⲉ · ⲁⲩⲱ ⲟⲩ ⲃⲉ ⲥⲛⲟϥ ⲁⲛ ϩⲓ ⲥⲁⲣ︤ⲝ︥ · ⲛ̄ ⲑ ⲉ ⲉⲛⲧ ⲁ ⲡ ⲁⲡⲟ ⲥⲧⲟⲗⲟⲥ ϫⲟⲟ ⲥ ϫⲉ ϫⲓ ⲛⲏ ⲧ︤ⲛ︥ ⲛ̄ ⲧ ⲡⲁⲛϩⲟⲡⲗⲓⲁ ⲙ̄ ⲡ ⲛⲟⲩⲧⲉ ϫⲉ ⲉ ⲧⲉⲧ ⲛⲁ ϣ ϭⲙ̄ ϭⲟⲙ ⲉ ⲁϩⲉ ⲣⲁⲧ ⲧⲏⲩⲧ︤ⲛ︥ ⲛ̄ⲛⲁ ϩ︤ⲣ︦ⲛ︥ ⲛ̄ ⲕⲟⲧ︤ⲥ︥ ⲙ̄ ⲡ ⲇⲓⲁⲃⲟⲗⲟⲥ · ϫⲉ ⲉⲣⲉ ⲡⲉⲛ ⲙⲓ ϣⲉ ϣⲟⲟⲡ⳿ ⲛⲁ ⲛ⳿ ⲁⲛ⳿ ⲟⲩⲃⲉ ⲥⲛⲟϥ ϩⲓ ⲥⲁⲣ︤ⲝ︥ · ⲉ ⲧⲃⲉ ⲡⲁⲓ̈ ϭⲉ ⲣⲟ ⲉⲓⲥ ⲁⲩⲱ ⲛ̄ ⲧ︤ⲛ︥ ⲁⲙⲁϩⲧⲉ ⲙ̄ ⲡ ⲡ ⲉ ⲧ ⲛⲁⲛⲟⲩ ϥ · ⲉ ⲃⲟⲗ ϫⲉ ⲟⲩⲛ̄ ϩⲁϩ⳿ ⲉ ⲩ ϩⲁⲧ︤ⲛ︥ ⲛⲉⲩ ⲉⲣⲏⲩ ϩ︤ⲙ︥ ⲡ ⲥⲱⲙⲁ · ⲉ ⲩ ⲟⲩⲏⲩ ⲇⲉ ⲉⲃⲟⲗ ⲛ̄ ⲛⲉⲩ ⲉⲣⲏⲩ ϩ︤ⲙ︥ ⲡ ϩⲏⲧ⳿ ⲁⲩⲱ ⲧ ⲁⲅⲁⲡⲏ · ⲟⲩⲛ̄ ϩⲁϩ ⲇⲉ ⲟⲛ ⲉ ⲩ ϩⲁⲧ︤ⲛ︥ ⲛⲉⲩ ⲉⲣⲏⲩ ⲁⲛ ϩ︤ⲙ︥ ⲡ ⲥⲱⲙⲁ · ⲉ ⲩ ϩⲁⲧ︤ⲛ︥ ⲛⲉⲩ ⲉ ⲣⲏⲩ ⲛ̄ ⲛⲁⲩ ⲛⲓⲙ ϩ︤ⲛ︥ ⲧ ⲁⲅⲁⲡⲏ ⲙ̄ ⲡⲉ ⲭ︤ⲥ︥ ⲙ︤ⲛ︥ ⲧ ⲁ ⲅⲁⲡⲏ ⲙ̄ ⲡⲉ ⲡⲛ̄︤ⲁ̄︥ ⲁⲩⲱ ⲡ ⲟⲩⲱϣ ⲛ̄ ⲓ︤ⲥ︥ : ⲛ̄ ⲧⲱⲧⲛ̄ ⲇⲉ ⲛⲉ ⲥⲛⲏⲩ ϩⲁⲣⲉϩ ⲁⲩⲱ ⲙⲟⲩⲛ⳿ ⲉ ⲃⲟⲗ ϩ︤ⲛ︥ ⲛ ⲉⲛ ⲧ ⲁ ⲧⲛ̄ ⲧⲥⲁⲃⲟ ⲉⲣⲟ ⲟⲩ · ⲁⲩⲱ ⲟⲩⲛ̄ ϩⲁϩ ⲛⲁ ϫⲓ ⲥⲃⲱ̂ ⲁⲩⲱ ⲛ̄ ⲥⲉ ϯ ϩⲏⲩ ⲉⲃⲟⲗ ⲙ̄ ⲙⲱ ⲧⲛ̄ · ⲛ̄ ⲑ ⲉ ⲉⲛⲧ ⲁ ϥ ϫⲟⲟ ⲥ ϫⲉ ⲙⲁⲣ ⲟⲩ ⲛⲁⲩ ⲉ ⲛⲉⲧ︤ⲛ︥ ϩⲃⲏⲩⲉ ⲉⲧ ⲛⲁⲛⲟⲩ ⲟⲩ ⲛ̄ ⲥⲉ ϯ ⲉⲟⲟⲩ ⲙ̄ ⲡⲉⲧ︤ⲛ︥ ⲉⲓⲱⲧ ⲉⲧ ϩ︤ⲛ︥ ⲙ̄ ⲡⲏⲩⲉ · ⲛ̄ ⲑ ⲉ ⲅⲁⲣ ⲉⲛⲧ ⲁ ⲧⲉⲧ︤ⲛ︥ ⲟⲩⲉϩ ⲧⲏⲩⲧ︤ⲛ︥ ⲛ̄ⲥⲁ ⲛ ⲉⲧ ⲟⲩⲁⲁⲃ ⲧⲏ ⲣ ⲟⲩ ϩ︤ⲛ︥ ⲛⲉⲧⲛ̄ ⲡⲣⲁⲝⲉⲓⲥ · ⲛ̄ ⲑ ⲉ ⲉⲛⲧ ⲁ ϥ ϫⲟⲟ ⲥ ϫⲉ ⲛ̄ⲧⲟⲕ ⲇⲉ ⲁ ⲕ ⲟⲩⲁϩ︤ ⲕ︥ ⲛ̄ⲥⲁ ⲧⲁ ⲥⲃⲱ̂ . ⲡⲁ ⲥⲙⲟⲧ⳿ ⲡⲁ ⲧⲱϣ ⲧⲁ ⲡⲓⲥⲧⲓⲥ · ⲧⲁ ⲙ︤ⲛ︦ⲧ︥ ϩⲁⲣ︤ϣ︥ ϩⲏⲧ⳿ · ⲧⲁ ⲁⲅⲁ ⲡⲏ · ⲧⲁ ϩⲩⲡⲟ ⲙⲟⲛⲏ̂ · ⲛⲁ ⲇⲓ ⲱⲅⲙⲟⲥ · ⲛⲁ ϩⲓⲥⲉ · ⲟⲩⲉϩ ⲧⲏⲩⲧ︤ⲛ︥ ⲟⲛ ⲛ̄ ⲥⲱ ⲟⲩ ϩ︤ⲙ︥ ⲡ ϩⲁ ⲣⲉϩ⳿ ⲉ ⲛⲉⲧ︤ⲛ︥ ϩⲓ ⲥⲉ ⲛⲏ ⲧ︤ⲛ︥ · ⲛ ⲉⲧⲉ ⲟⲩⲛ̄ⲧⲁ ⲩ ⲅⲁⲣ ⲙ̄ⲙⲁⲩ ⲛ̄ ⲧ︤ ⲙ︦ⲛ︥ⲧ ⲣ︤ⲙ︥ ⲙⲁ ⲟ̂ ⲛ ⲁⲧ ⲧⲁⲕⲟ ϩ︤ⲙ︥ ⲡⲉ ⲭ︤ⲥ︥ . ⲛ̄ⲧⲟⲟⲩ ⲟⲛ⳿ ⲛ ⲉⲧ ⲏⲡ⳿ ⲉ ⲣⲟⲉⲓⲥ ⲉⲣⲟ ⲥ ⲛⲁ ⲩ · ⲉϣϫⲉ ⲛ ⲉⲧⲉ ⲟⲩⲛ̄ⲧⲁ ⲩ ⲙ︤ⲙⲁⲩ ⲛ̄ ⲟⲩ ⲭⲣⲏⲙⲁ · ⲟⲩ ⲛⲟⲩⲃ⳿ ⲙ︤ⲛ︥ ⲟⲩ ϩⲁⲧ⳿ ⲙ︤ⲛ︥ ϩⲉⲛ ϩⲩⲡⲁⲣⲭⲟⲛⲧⲁ · ϣⲁ ⲩ ⲣⲟⲉⲓⲥ ϫⲉ ⲛ̄ⲛⲉ ⲛ̄ ⲗⲏⲥⲧⲏⲥ ϥⲓⲧ ⲟⲩ ⲛ̄ ϫⲓⲟⲩⲉ ⲉⲓ̈ⲉ ϣϣⲉ ⲉⲣⲟ ⳯ ⲛ̄ ⲟⲩⲏⲣ ⲉ ⲣⲟ ⲉⲓⲥ ϫⲉ ⲛ̄ⲛⲉ ⲡ ϫⲁϫⲉ ϥⲓ ⲛ̄ ϫⲓⲟⲩⲉ ⲙ̄ ⲡⲉⲛ ⲡ ⲉⲧ ⲛⲁⲛⲟⲩ ϥ ⲉ ⲧ︤ⲛ︥ ⲉⲓⲣⲉ ⲙ︤ ⲙⲟ ϥ · : ⲛⲉⲛ ϣⲗⲏⲗ · ⲙ︤ⲛ︥ ⲛⲉⲛ ⲛⲏⲥⲧⲉⲓⲁ · ⲙ︤ⲛ︥ ⲡⲉⲛ ⲧ︤ⲃ︥ⲃⲟ · ⲁⲩⲱ ⲧⲉⲛ ϩⲩ ⲡⲟⲙⲟⲛⲏ · ⲙ̄ ⲡⲓ ϣⲱϣ ⲅⲁⲣ ⲁⲛ ⲛ̄ ⲟⲩ ⲱⲧ⳿ ⲡⲉ ⲡ ϫⲓ ⲟⲩⲉ ⲛ̄ ⲟⲩ ϩⲁⲧ ⲙ︤ⲛ︥ ⲟⲩ ⲛⲟⲩⲃ · ⲁⲗⲗⲁ ⲛ̄ ⲑ ⲉ ⲉ ⲧⲉⲣⲉ ⲧ︤ ⲙ︦ⲛ︦ⲧ︥ ⲡⲁⲣⲑⲉⲛⲟⲥ ⲁⲩⲱ ⲧ︤ ⲙ︦ⲛ︦ⲧ︥ ⲙⲟⲛⲟⲭⲟⲥ · ⲓ̈ⲏⲩ ⲙ̄ⲙⲟ ⲥ · ⲛ̄ ⲧⲉⲓ̈ ϩⲉ ⲟⲛ ϥ ⲥⲡⲟⲩⲇⲁⲍⲉ ⲉ ϥⲓⲧ ⲟⲩ ⲛ̄ ϫⲓ ⲟⲩⲉ ⲛ̄ϭⲓ ⲡ ϫⲁ ϫⲉ · ⲡ ⲉⲛⲧ ⲁ ϥ ϫⲡⲟ ⲇⲉ ⲛⲁ ϥ ⲛ̄ ϩⲉⲛ ⲙⲁⲣⲕⲁ ⲣⲓⲧⲏⲥ . ⲏ̇ ⲟⲩ ⲛⲟⲩⲃ . ϣⲁ ϥ ⲣ̄ ⲟⲩϣⲏ⳿ ⲛ̄ ⲣⲟ ⲉⲓⲥ · ⲉϣϫⲉ ϣⲁⲣⲉ ⲡ ϫⲁϫⲉ ⲣ̄ ⲟⲩϣⲏ ⲛ̄ ⲣⲟ ⲉⲧⲃⲉ ⲟⲩ ⲡⲟ ⲛⲏⲣⲓⲁ · ⲉⲓ̈ⲉ ϥ ⲛⲁ ⲣⲟⲉⲓⲥ ⲛ̄ ⲟⲩⲏⲣ ⲛ̄ϭⲓ ⲡ ⲉ ⲧⲉ ⲟⲩⲛ̄ⲧ︤ ϥ︥ ⲛⲉ ⲭⲣⲏⲙⲁ · ϫⲉ ⲛ̄ ⲛⲉ ⲩ ⲉⲡⲓⲃⲟⲩ ⲗⲉⲩⲉ ⲉⲣⲟ ⲟⲩ · ⲙⲁⲣ︤ ⲛ︥ ⲣ̄ ⲡ ⲙⲉⲉⲩⲉ ⲛ̄ ⲛ ⲉⲛⲧ ⲁ ⲡⲉⲛ ⲉⲓⲱⲧ⳿ ϫⲟⲟ ⲩ ϫⲉ ϩⲉⲛ ⲥⲛⲏⲩ ⲕⲁⲧⲁ ⲡⲉⲛ ⲃⲓ ⲟⲥ , ⲉ ⲩ ⲛⲏⲥⲧⲉⲩⲉ ⲉ ⲩ ϣⲗⲏⲗ ⲇⲉ ⲟⲛ · ⲉ ⲩ ⲟ ⲛ̄ ⲟⲩ ϣⲏ̂ ⲛ̄ ⲣⲟⲉⲓⲥ · ⲉ ⲩ ϫⲓ ϭⲟⲗ ⲇⲉ ⲟⲛ · ⲉ ⲩ ⲙⲓϣⲉ · ⲉ ⲩ ϯ ⲧⲱⲛ · ⲉ ⲩ ⲕⲣ︤ⲙ︥ⲣ︤ⲙ︥̄ ⲁⲩⲱ ⲉ ⲩ ⲕⲁⲧⲁ ⲗⲁⲗⲉⲓ · ⲉ ⲩ ⲙⲟⲥⲧⲉ · ⲉ ⲩ ⲙⲟⲟϣⲉ ϩ︤ⲛ︥ ⲟⲩ ϩⲏⲧ⳿ ⲙ̄ ⲙ︤ⲛ︦ⲧ︥ ϣ︤ⲙ︥ⲙⲟ⳿ · ⲉ ⲩ ϫⲱ ϩ︤ⲙ︥ ⲙ̄ⲙⲟ ⲟⲩ · ⲁⲩⲱ ⲉ̣ ⲩ ⲟ ⲛ̄ ⲕⲣⲟϥ . ⲉ ⲩ ⲉⲓⲣⲉ ⲛ̄ ϩⲱⲃ ⲛⲓⲙ ⲉ ϥ ϩⲟⲟⲩ · ⲛⲁⲓ̈ ⲛ̄ ⲧⲉⲓ̈ ⲙⲓⲛⲉ ⲉ ⲩ ϣⲡ︥ ϩⲓⲥⲉ ⲉ ⲡ ϫⲓⲛϫⲏ · ⲁⲩⲱ ⲙ̄ⲙ︤ⲛ︥ ⲗⲁⲁⲩ ⲛ̄ ⲛⲟϥⲣⲉ ⲛⲁ ϣⲱ ⲡⲉ ⲛⲁ ⲩ · ⲉ ⲡ ϫⲓ⳯ ϫⲏ̂ ⲛⲁ ⲩ ⲟⲛ ⲧⲉ ⲧⲉⲩ ϩⲩⲡⲟⲙⲟ ⲛⲏ̂ · ⲕⲁⲧⲁ ⲡ ⲉ⳯ ⲧ ⲁ ⲩ ϫⲟⲟ ϥ ϫⲉ ⲟⲩ ⲕⲛⲁⲁⲩ ⲉ ϥ ⲙⲉϩ ⲁⲛ ⲡⲉ , ⲉ ⲧⲣⲉ ϥ ⲣ̄ ⲛⲟⲉⲓⲧ . ϩⲙ̄ ⲡⲁⲓ̈ ⲟⲛ ⲉⲛ ⲧ ⲁ ⲩ ϫⲟⲟ ⲥ ϫⲉ ϫⲟ ⲛ̄ ϩⲉⲛ ⲥⲟⲩⲟ · ⲛ̄ ⲧⲉⲧ︤ⲛ︥ ⲱϩ︤ⲥ︥ ⲛ̄ ϩⲉⲛ ϣⲟⲛⲧⲉ · ⲛⲉⲩ ⲕⲗⲏⲣⲟⲥ ⲛ̄ ⲥⲉ ⲛⲁ ϯ ϩⲏⲩ ⲛⲁ ⲩ ⲁⲛ · ⲉ ⲧⲃⲉ ⲡⲁⲓ̈ ϭⲉ ⲣⲟ ⲉⲓⲥ ⲙ̄ⲡⲣ̄ ⲕⲁ ⲡ ϫⲁϫⲉ ⲉ ⲧⲁⲕⲟ ⲙ̄ ⲡⲉⲛ ⲡ ⲉⲧ ⲛⲁⲛⲟⲩ ϥ ⲉ ⲧⲛ̄ ⲉⲓⲣⲉ ⲙ̄ⲙⲟ ϥ . ⲁⲗⲗⲁ ϩ︤ⲛ︥ ϩⲁⲣⲉϩ ⲛⲓⲙ ϩⲁⲣⲉϩ⳿ ⲉ ⲡⲉⲛ ϩⲏⲧ⳿ ⲉ ⲃⲟⲗ ϩ︤ⲛ︥ ⲙⲉⲉⲩⲉ ⲛⲓⲙ ⲉ ϥ ϫⲁϩ︤ⲙ︥ ⲛ̄ⲧⲉ ⲡ ⲇⲓⲁⲃⲟ ⲗⲟⲥ · ϫⲉⲕⲁⲥ ⲉ ⲛ ⲛⲁ ⲣ︤ ⲙ︥ⲡϣⲁ ⲛ̄ ⲥⲱⲧ︤ⲙ︥ ⲉ ⲡⲁⲓ̈ ϩ︤ⲛ︥ ⲟⲩ ⲧⲱⲧ ⲛ̄ ϩⲏⲧ⳿ ϫⲉ ⲛ̄ ⲥⲉ ⲛⲁ ⲣ̄ ϩⲱⲃ ⲁⲛ ⲛ̄ ϣ︤ⲙ︥ⲙⲟ̂ ϫⲓⲛ ⲙ̄ ⲡⲓ ⲛⲁⲩ · ⲁⲗ ⲗⲁ ⲉ ⲩ ⲛⲁ ⲣ̄ ϩⲱⲃ ⲙ̄ ⲡ ϫⲟⲉⲓⲥ ⲡⲉⲩ ⲛⲟⲩⲧⲉ · ⲕⲁⲓ ⲅⲁⲣ ⲉ ϣⲁ ⲣⲉ ⲛ̄ ⲗⲏⲥⲧⲏⲥ ϭⲱⲧ︤ϩ︥ ⲁⲛ⳿ ⲉ ⲟⲩ ⲏⲓ̈ , ⲏ̂ ⲟⲩ ⲙⲁ̂ ⲉ ⲙ︤ⲛ︥ ⲭⲣⲏⲙⲁ ⲛ̄ ϩⲏⲧ︤ ϥ︥ · ⲁⲗⲗⲁ ⲉ ϣⲁ ⲩ ϭⲱⲧ︤ϩ︥ ⲉ ⲡ ⲙⲁ ⲉⲧ ⲟⲩ ⲛⲁ ϭⲛ̄ ⲭⲣⲏⲙⲁ ⲙ̄ⲙⲁⲩ · ⲟⲩ ⲧⲉ ⲉ ϣⲁ ⲩ ϭⲱ ⲧ︤ϩ︥ ⲁⲛ ⲉ ⲡ ⲙⲁ ⲉⲧ ⲟⲩ ⲣⲟⲉⲓⲥ ⲛ̄ ϩⲏⲧ︤ ϥ︥ ⲉ ⲧⲣⲉ ⲩ ϣⲱⲗ · ⲁⲗⲗⲁ ⲡ ⲙⲁ ⲉⲧ ⲟⲩ ⲥⲟⲟⲩⲛ ϫⲉ ⲛ̄ ⲥⲉ ⲣⲟⲉⲓⲥ ⲁⲛ ⲛ̄ ϩⲏⲧ︤ ϥ︥ ⲁⲩⲱ ⲥⲉ ⲟⲃ︤ϣ︥ . ⲛ̄ⲧⲟ ⲟⲩ ⲛ ⲉⲧⲉ ϣⲁ ⲩ ϭⲱⲧ︤ϩ︥ ⲉⲣⲟ ⲟⲩ ⲛ̄ ⲥⲉ ⲧⲱⲣ︤ⲡ︥ ⲙ̄ ⲡ ⲉⲧ ⲟⲩ ⲛⲁ ϭⲛ̄ⲧ ϥ̄ · ⲛ̄ ⲧⲉⲓ̈ ϩ ⲉ ⲟⲛ ⲉ ϣⲁⲣⲉ ⲡ ⲇⲓⲁⲃⲟⲗⲟⲥ ⲧⲱⲣ︤ⲡ︥ ⲁⲛ ⲙ̄ ⲡ ⲉⲧ ⲣⲟⲉⲓⲥ ⲁⲩⲱ ⲉⲧ ϩⲁⲣⲉϩ ⲉ ⲡⲉϥ ϩⲓⲥⲉ ⲛⲁ ϥ . ⲁⲗⲗⲁ ⲡ ⲉ ⲧ︤ ϥ︥ ⲛⲁ ϭ︤ⲛ︥ⲧ︤ ϥ︥ ⲉ ϥ ⲣⲟⲉⲓⲥ ⲁⲛ · ⲟⲩⲧⲉ ⲛ︤ ϥ︥ ⲣ̄ ϩⲟ ⲧⲉ ⲁⲛ ϩⲏⲧ︤ ϥ︥ ⲙ̄ ⲡ ⲛⲟⲩⲧⲉ · ⲟⲩⲧⲉ ⲛ︤ ϥ︥ ⲉⲓⲣⲉ ⲁⲛ ⲙ̄ ⲡ ⲙⲉⲉⲩⲉ ϫⲉ ⲉ ϥ ⲛⲏⲩ ⲉ ϩⲣⲁⲓ̈ ⲉ ⲛ ϭⲓϫ ⲙ̄ ⲡ ⲛⲟⲩⲧⲉ ⲛ̄ ⲁϣ ⲛ̄ ϩⲉ · ⲁⲗⲗⲁ ⲉ ϥ ϣⲉⲉⲓ ⲙ︤ⲛ︥ ⲧⲏⲩ ⲛⲓⲙ · ⲛ̄ⲧⲟϥ ⲡ ⲉⲧⲉ ϣⲁ ϥ ⲧⲱⲣ︤ⲡ︥ ⲙ ⲡⲉϥ ⲡ ⲉⲧ ⲛⲁⲛⲟⲩϥ ⲉⲧ ϥ ⲉⲓⲣⲉ ⲙ̄ ⲙⲟ ϥ ⲁϫ︤ⲛ︥ ϯ ⲥⲟ̂ · ⲉ ⲧⲃⲉ ⲡⲁⲓ̈ ϭⲉ ⲛⲉ ⲥⲛⲏⲩ ⲟⲩⲟⲛ ⲛⲓⲙ ⲉⲧ ⲟ ⲛ̄ ⲟⲩ ϩⲏⲧ⳿ ⲛ̄ ⲟⲩⲱⲧ ⲙ︤ⲛ︥ ⲡ ⲛⲟⲩⲧⲉ ⲁⲩⲱ ⲙ︤ⲛ︥ ⲛⲉⲛ ⲉⲓⲟⲧⲉ , ⲁⲩⲱ ⲛ︤ⲙ︥ⲙⲁ ⲛ ϩⲱⲱ ⳯ ⲟⲛ , ⲉⲓⲧⲉ ϩⲟ ⲟⲩⲧ⳿ ⲉⲓⲧⲉ ⲥϩⲓ ⲙⲉ . ⲉⲓⲧⲉ ⲛⲟϭ ⲉⲓⲧⲉ ⲕⲟⲩⲉⲓ · ϩⲁⲧⲏ ⲛ , ⲁⲩⲱ ϩⲁⲧⲉ ⲧⲏⲩⲧⲛ̄ ⲧⲱⲕ ⲛ̄ ϩⲏⲧ ⲁⲩⲱ ⲣⲟⲉⲓⲥ ⲙ̄ⲡ︤ⲣ︥ ϯ ϩⲓⲛⲏⲃ ⲛ̄ ⲛⲉⲛ ⲃⲁⲗ · ⲟⲩ ⲧⲉ ⲣⲉⲕ ⲣⲓⲕⲉ ⲛ̄ ⲛⲉⲛ ⲃⲟⲩϩⲉ · ϣⲁⲛⲧⲉ ⲡ ϫⲟ ⲉⲓⲥ ⲛⲁϩ︤ⲙ︦ ⲛ︥ ⲉ ⲡⲉⲓⲣⲁⲥⲙⲟⲥ ⲛⲓⲙ ⲛ̄ⲧⲉ ⲡ ϫⲁ ϫⲉ · ⲛⲁϣⲉ ⲛ ⲉⲧ ⲫⲑⲟⲛⲉⲓ ⲅⲁⲣ ⲉⲣⲟ ⲛ · ⲁⲩⲱ ⲙ̄ⲡⲣ̄ ⲛⲁⲩ ⲉ ϩⲉ⳯ ⲥⲛⲏⲩ ⲉ ⲩ ϣⲧⲣ̄ ⲧⲱⲣ ⲛ̄ ϩⲁϩ ⲛ̄ ⲥⲟⲡ⳿ ϩ︤ⲙ︥ ⲡ ⲙⲓ ϣⲉ ⲙ︤ⲛ︥ ⲡ ϯ ⲧⲱⲛ⳿ ⲁⲩⲱ ⲉ ⲩ ⲁⲣⲛⲁ ⲛ̄ ⲧⲉⲩ ϩⲩⲡⲟⲙⲟⲛⲏ̂ · ⲛ̄ ⲥⲉ ⲥⲕⲁⲛⲇⲁ ⲗⲓⲍⲉ ⲙ̄ⲙⲱ ⲧ︤ⲛ︥ · ⲁⲗⲗⲁ ⲛ̄ ⲛⲉ ⲡ ⲛⲟⲩⲧⲉ ϫⲟⲟ ϥ ⲉ ⲧⲣⲉ ⲩ ⲥⲕⲁⲛⲇⲁⲗⲓⲍⲉ ⲛ̄ ⲙ̄ ⲙⲁⲓ̈ ⲛⲟⲩⲧⲉ ⲉⲛⲉϩ . ⲛⲁⲓ̈ ⲉⲧⲉ ⲟⲩⲛ̄ⲧⲁ ⲩ ⲙ̄ⲙⲁⲩ ⲛ̄ ⲧⲉⲩ ⲡⲓⲥⲧⲓⲥ ⲉ ⲥ ϫⲏⲕ⳿ ⲉⲃⲟⲗ ⲉϩⲟⲩⲛ ⲉ ⲡⲉ ⲭ︤ⲥ︥ · ⲁⲩⲱ ⲉⲧ ⲁ ϩⲉ ⲉ ⲡⲉ ⲡⲛ̄︤ⲁ︥ ⲙ̄ ⲡ ⲛⲟⲩⲧⲉ · ⲛ̄ ⲧⲱⲧ︤ⲛ︥ ⲇⲉ ⲛ ⲉⲧ ⲣ̄ ⲛⲟⲃⲉ ⲁⲩⲱ ⲉⲧ ⲁⲣⲛⲁ ⲛ̄ ⲧⲉⲩ ϩⲩⲡⲟⲙⲟⲛⲏ̂ ⲁⲩⲱ ⲉⲧ ϣⲧ ⲟ ⲣ ⲧ︤ⲣ︥ ⲛ̄ ⲛ̄ ⲥⲩⲛⲁⲅⲱ ⲅⲏ̂ ϩ︤ⲛ︥ ⲧ︤ ⲙ︦ⲛ︦ⲧ︥ ϩⲏⲧ⳿ ϣⲏⲙ · ⲙ︤ⲛ︥ ⲡ ⲕⲱϩ · ⲙ︤ⲛ︥ ⲡ ⲙⲟⲥⲧⲉ · ⲙ︤ⲛ︥ ⲡ ⲙⲓϣⲉ · ⲙ︤ⲛ︥ ⲡ ϯ ⲧⲱⲛ · ⲙ︤ⲛ︥ ⲡⲉ ⲕⲣⲟϥ · ⲟⲩⲟⲓ̈ ⲛⲏ ⲧ︤ⲛ̄︥ . ⲉ ⲧⲉⲧⲛ ⲛⲁ ⲣ ⲟⲩ̂ ⲟⲩ̂ ϩ︤ⲙ︥ ⲡⲉ ϩⲟⲟⲩ ⲙ̄ ⲡⲉⲧ︤ⲛ︥ ϭⲙ̄︥ ⲡ ϣⲓⲛⲉ · ⲧⲉ ⲧ︤ⲛ︥ ⲑⲗⲓⲯⲓⲥ ⲅⲁⲣ ⲛⲏⲩ ⲙ̄ ⲡ ⲟⲩⲉ · ⲏ̂ ⲟⲩ ⲕⲣⲓⲙⲁ ⲛⲁ ⲛ ⲁⲛ ⲡⲉ ⲙ︤ⲛ︥ⲛ̄ⲥⲁ ⲧⲣⲉ ⲛ ⲁⲡⲟⲧⲁⲥ ⲥⲉ ⲙ̄ ⲡ ⲉⲛⲧ ⲁ ⳯ ⲁⲡⲟⲧⲁⲥⲥⲉ ⲙ̄ ⲙⲟ ϥ . ⲁⲩⲱ ⲛ̄ ⲧⲛ̄ ⲥ︤ⲙ︦ⲛ︥ ⲧⲟⲟⲧ ⲛ̄︥ ⲙ︤ⲛ︥ ⲡ ⲉⲛⲧ ⲁ ⲛ ⲥ︤ⲙ︦ⲛ︥ ⲧⲟⲟⲧ︤ ⲛ︥ ⲛ︤ⲙ︥ⲙⲁ ϥ ϩ︤ⲛ︥ ⲟⲩ ⲇⲓⲁⲑⲏⲕⲏ ⲉ ⲛ ϩⲟⲙⲟⲗⲟⲅⲉⲓ ϫⲉ ⲛ̄ⲛⲉ ⲛ ϫⲓ ⲟⲩⲉ · ⲛ̄ⲛⲉ ⲛ ϫⲓ ϭⲟⲗ · ⲛ̄ⲛⲉ ⲛ ϫⲉϩ︤ⲙ︥ ⲡⲉⲛ ⲥⲱ ⲙⲁ ⲕⲁⲧⲁ ⲗⲁⲁⲩ ⲛ̄ ⲥⲙⲟⲧ · ⲛ̄ⲛⲉ ⳯ ⲣ̄ ⲙ︤ⲛ︥ⲧⲣⲉ ⲛ̄ ⲛ ⲟ̣ ⲩϫ · ⲛ̄ⲛⲉ ⲛ ⲣ̄ ⲗⲁⲁⲩ ⲛ ⲕⲣⲟϥ ϩ︤ⲛ︥ ⲟⲩ ϩⲱⲡ⳿ · ⲙ︤ⲛ︥ ⲛ̄ ⲕⲉ ϣⲁϫⲉ ⲉⲧ ⲛⲏⲩ ⲙ︤ⲛ︥ⲛ̄ⲥⲁ ⲛⲁⲓ̈ · ⲡⲁⲗⲓⲛ ⲛ̄ ⲧⲛ̄︥ ⲕⲧⲟ ⲛ⳿ ⲛ̄ ⲧⲛ̄︥ ⲁ ⲁ ⲩ ⲛ̄ ⲕⲉ ⲥⲟⲡ ·
☧ ⲧⲓ ϣⲓⲛ ⲉⲣⲟ ⲕ ⲕⲁⲗⲱⲥ ⲉⲣⲉ ⲡ ϫⲟⲉⲓⲥ ⲕⲁⲁ ⲕ · ⲁⲩⲱ ⲛ ϥ ⲧⲓ ⲭⲁⲣⲓⲥ ⲛⲁ ⲕ ϩⲓ ⲡⲁⲣϩⲟⲩⲥⲓⲁ ⲛ ⲛⲉ ϩⲟⲟⲩ ⲧⲏⲣ ⲟⲩ ⲙ ⲡⲉⲕ ⲱⲛⲁϩ ⲛ ⲃ ⲕⲁ ⲡⲉⲕ ⲣⲁϣⲉ ϩⲓ ⲧⲁ ⲯⲩⲭⲏ ϣⲁ ⲡⲁ ϩⲁⲉ ⲛ ⲛ ⲓⲃⲉ · ⲁⲩⲱ ϩⲓ ⲡ ⲙⲁ ⲛ ⲛⲉ ⲥⲟⲩⲟ ϩⲓ ⲡ̣ ⲏ̣ ☧ ϩⲓⲧⲛ ⲡⲁϩⲱⲙⲱ υἱό ⲑⲉⲟⲇⲱⲣ ⲉⲩⲭⲁⲣⲓⲥⲧⲟⲩ ⲛⲏ ⲧⲛ
☧ ⲧⲓ ϣⲓⲛ ⲉⲣⲟ ⲕ ⲕⲁⲗⲱⲥ ⲉⲣⲉ ⲡ ϫⲟⲉⲓⲥ ⲕⲁⲁ ⲕ · ⲁⲩⲱ ⲛ ϥ ⲧⲓ ⲭⲁⲣⲓⲥ ⲛⲁ ⲕ ϩⲓ ⲡⲁⲣϩⲟⲩⲥⲓⲁ ⲛ ⲛⲉ ϩⲟⲟⲩ ⲧⲏⲣ ⲟⲩ ⲙ ⲡⲉⲕ ⲱⲛⲁϩ ⲛ ⲃ ⲕⲁ ⲡⲉⲕ ⲣⲁϣⲉ ϩⲓ ⲧⲁ ⲯⲩⲭⲏ ϣⲁ ⲡⲁ ϩⲁⲉ ⲛ ⲛ ⲓⲃⲉ · ⲁⲩⲱ ϩⲓ ⲡ ⲙⲁ ⲛ ⲛⲉ ⲥⲟⲩⲟ ϩⲓ ⲡ̣ ⲏ̣ ☧ ϩⲓⲧⲛ ⲡⲁϩⲱⲙⲱ υἱό ⲑⲉⲟⲇⲱⲣ ⲉⲩⲭⲁⲣⲓⲥⲧⲟⲩ ⲛⲏ ⲧⲛ
ϩⲙ ⲡ ⲣⲁⲛ ⲙ ⲡ ⲛⲟⲩⲧⲉ ⲛ ϣⲁⲣⲡ̄ ⲁⲛⲟⲕ ⲡⲉ ⲍⲁⲗⲉϩ ⲉ ⲓ ⲥϩⲁⲓ ⲉ ⲓ ϣⲓⲛⲉ ⲡⲁ ⲙⲉⲣⲓⲧ ⲛ ⲥⲟⲛ̄ ⲭⲁⲏⲗ ⲓⲱⲁⲛⲛⲏⲥ ⲙⲛ ⲛ ⲟⲩ ϫⲁⲓ ⲛⲉϥ ⲣⲱⲙⲉ ⲧⲏⲣ ⲟⲩ ⲡ ⲟⲩⲁ ⲡ ⲟⲩⲁ ⲕⲁⲧⲁ ⲛⲉⲩ ⲣⲁⲛ̄ ⲙⲛⲛⲉⲛⲥⲁ ⲛⲁⲓ ⲁⲣⲓ ⲡ ⲛⲟⲩϭ ⲡ ⲉⲧ ⲛⲁⲛⲟⲩ ϥ ϫⲓ ν ο ⲅ⳿ ⲧⲉ ⲥⲓⲙⲱⲛ ⲡ ϣⲉ ⲛ ⲁⲡⲁ ⲓⲟⲩⲗⲉ ⲧⲁⲁ ϥ ϣⲉⲛⲟⲩⲧⲉ ⲡ ⲙⲁ ⲛ ϭⲁⲙⲟⲩⲗ ⲉ ϥ ϭⲱⲡⲉ ⲙⲱ ϥ ⲉⲣⲱ ⲓ ⲟⲩϫⲁⲓ ϩⲙ ⲡ ϫⲟⲉⲓⲥ ⲧⲁⲁ ⲥ ⲡⲁ ⲙⲉⲣⲓⲧ ⲛ ⲥⲟⲛ ⲭ ⲁⲏⲗ ⲓⲱⲁⲛⲛⲏⲥ ϩⲓⲧⲛ ⲍⲁⲗⲉϩ
Ⲧ ⲀⲚⲀⲠⲀⲨⲤⲒⲤ Ⲙ̅ Ⲡ ϨⲀⲄⲒⲞⲤ · Ⲓ̅ⲰϨⲀⲚ ⲚⲎⲤ · Ⲡ ⲈⲨⲀⲄⲄⲈⲖⲒⲤⲦⲎⲤ · ⲀⲨⲰ̅ Ⲡ ⲀⲠⲞ ⲤⲦⲞⲖⲞⲤ Ⲙ̅ ⲠⲈ Ⲭ̅Ⲥ̅ · ϨⲚ̅ ⲞⲨ ⲈⲒⲢⲎⲚⲎ · Ⲛ̅ⲦⲈ Ⲡ̅ ⲚⲞⲨⲦⲈ̅ ϨⲀⲘⲎⲚ . ═════ : ═════ : ═════ : ═════ ⲚⲈⲣⲉ ⲡ ⲙⲁⲕⲁⲣⲓⲟⲥ ⲓ̅ⲱϩⲁⲛⲛⲏⲥ ϩⲛ̅ ⲉⲫⲉⲥⲟⲥ ⲙⲛ̅ ⲛⲉ ⲥ ⲛⲏⲩ · ⲉ ϥ ⲧⲉⲗⲏⲗ ϩⲙ̅ ⲡ ϫⲟⲉⲓⲥ · ⲙ̅ ⲡⲉ ϩⲟⲟⲩ ⲇⲉ ⲛ̅ ⲧ ⲕⲩⲣⲓⲁⲕⲏ` · ⲛⲉⲣⲉ ⲛⲉ ⲥⲛⲏⲩ ⲧⲏⲣ ⲟⲩ` ⲥⲟⲟⲩϩ` ⲉ ⲛⲉⲩ ⲉⲣⲏⲩ · ⲁ ⲓ̅ⲱϩⲁⲛⲛⲏⲥ ⲁⲣⲭⲉⲓ ⲛ̅ ϣⲁϫⲉ ⲛⲙ̅ⲙⲁ ⲩ ⲉ ϥ ϫⲱ ⲙ̅ⲙⲟ ⲥ · ϫⲉ ⲛⲁ ⲥⲛⲏⲩ · ⲁⲩⲱ ⲛⲁ ϣⲃⲣ̅ ⲕⲗⲏⲣⲟⲛⲟⲙⲟⲥ · ⲁⲩⲱ̅ ⲛ̅ ⲥⲩⲙⲙⲉⲧⲟⲭⲟⲥ ⲙ̅ ⲡⲉ ⲭⲥ̅ ⲓⲥ̅ ⲡⲉⲛ ϫⲟⲉⲓⲥ · Ⲉ ⲓⲙⲉ ϭⲉ ⲛⲏ ⲧⲛ̅ ϫⲉ ⲁ ⲡ ϫⲟⲉⲓⲥ` ϯ ⲛⲏ ⲧⲛ̅ ⲛ̅ ⲟⲩ ϭⲟⲙ ⲉ ⲃⲟⲗ ϩⲓⲧⲟⲟⲧ ϥ̅ Ⲟⲩⲏⲣ̅ ⲛ̅ ϭⲟⲙ` ϩⲓ ϣⲡⲏⲣⲉ · ϩⲓ ⲭⲁⲣⲓⲥ ⲙⲁ · ⲁ ϥ ⲁⲁ ⲩ ⲛⲏ ⲧⲛ̅ · ⲁⲩⲱ̅ ⲧⲉⲧⲛ̅ ⲥⲟⲟⲩⲛ ϫⲉ ⲁϣ` ⲛⲉ ⲛⲉ ⲥⲃⲟⲟⲩⲉ ⲙⲛ̅ ⲛⲉ ⲣ ϩⲙ̅ⲙⲉ · Ⲁⲩⲱ ⲛ ⲙ̅ⲧⲟⲛ` ⲙⲛ̅ ⲧ ⲇⲓⲁ ⲕⲟⲛⲓⲁ · ⲙⲛ ⲛⲉ ϩⲙⲟⲧ ⲙⲛ̅ ⲛ̅ ⲇⲱⲣⲉⲁ · Ⲙⲛ̅ ⲛ̅ ⲕⲟⲟⲩⲉ` ⲧⲏⲣ ⲟⲩ · ⲛ̅ⲧ ⲁ ⲧⲉⲧⲛ̅ ⲛⲁⲩ ⲉⲣⲟ ⲟⲩ ϩⲛ ⲛⲉⲧⲛ̅ ⲃⲁⲗ · ⲉ ⲩ ϯ ⲙ̅ⲙⲟ ⲟⲩ ⲛⲏ ⲧⲛ̅ ⲉⲃⲟⲗ ϩⲓⲧⲟⲟ̀ⲧ ϥ̅ ⲙ̅ ⲡⲉⲛ ⲥⲁϩ · Ⲛⲉ ϥ ⲟⲩⲱ̅ⲛϩ̅ ⲉⲣⲱ ⲧⲛ̅ ⲁⲛ ϩⲛ̅ ⲛ̅ ⲃⲁⲗ ⲙ̅ ⲡ ⲥⲱⲙⲁ` · Ⲟⲩⲇⲉ ⲛⲉ ⲧⲉⲧⲛ̅ ⲥⲱⲧⲙ̅ ⲉⲣⲟ ϥ ⲁⲛ` ϩⲛ̅ ⲙ̅ ⲙⲁⲁϫⲉ ⲙ̅ ⲡ̅ ⲥⲱⲙⲁ · ⲁⲗⲗⲁ` ⲉ ϥ ⲟⲩⲱ̅ⲛϩ ⲙ̅ⲙⲟ ϥ ⲉⲣⲱ ⲧⲛ̅ ϩⲙ̅ ⲡ ⲥⲟⲟⲩⲧⲛ̅ ⲙ̅ ⲡⲉⲧⲛ̅ ϩⲏⲧ · ϩⲛ̅ ⲟⲩ ϩⲟⲣⲟⲙⲁ` ϩⲛ̅ ϩⲃⲏⲩⲉ` ⲉ ⲩ ⲟⲩⲁⲁⲃ · ⲧⲁϫⲣⲉ ⲧⲏⲩⲧⲛ̅ ϭⲉ ϩⲣⲁⲓ ⲛ̅ϩⲏⲧ ϥ · ⲉ ⲧⲉⲧⲛ̅ ⲉⲓⲣⲉ ⲙ̅ ⲡⲉϥ ⲙⲉⲉⲩⲉ ⲛ̅ ⲟⲩⲟ̅ⲉⲓϣ ⲛⲓⲙ · ⲉ ⲧⲉⲦⲛ̅ ⲉⲓⲣⲉ ⲟⲛ` ⲙ̅ ⲡ ⲙⲉⲉⲩⲉ` ⲙ̅ ⲡ ⲙⲩⲥⲧⲏⲣⲓⲟⲛ · ⲙⲛ̅ ⲧ ⲕⲟⲓⲛⲱⲛⲓⲁ` ⲛ̅ⲧ ⲁ ⲥ ϣⲱⲡⲉ` ⲉ ϩⲟⲩⲛ ⲉⲣⲱ ⲧⲛ̅ · ⲁ ⲡⲉⲛ ϫⲟⲉⲓⲥ ϫⲟⲕ ⲟⲩ ⲉⲃⲟⲗ · Ⲧ ⲉⲛⲟⲩ ϭⲉ` ⲱ̅ ⲛⲉ ⲥⲛⲏⲩ · ϥ ⲥⲟⲡⲥ̅ ⲙ̅ⲙⲱ ⲧⲛ̅ ⲉⲃⲟⲗ ϩⲓ ⲧⲟⲟⲧ ϥ̅ · ⲁⲩⲱ̅ ϥ ⲡⲁⲣⲁⲕⲁⲗⲉⲓ ⲙ̅ⲙⲱ ⲧⲛ̅ · ⲉ ϥ ⲟⲩⲱϣ · ⲉ ⲧⲣⲉ ⲧⲉⲧⲛ̅ ϭⲱ` ⲛ̅ ⲟⲩⲉϣ ⲛ̅ ⲗⲩⲡⲉⲓ ⲙ̅ⲙⲟ ϥ · ⲏ̅ ⲉ ⲥⲟϣ ϥ̅ · ⲏ̅ ⲉ ⲉⲡⲓⲃⲟⲩⲗⲉⲩⲉ` ⲉⲣⲟ ϥ · ϥ ⲥⲟⲟⲩⲛ ⲅⲁⲣ ⲙ̅ ⲡ̅ ⲥⲱϣ ⲉⲧ ϣⲟⲟⲡ` ⲉⲃⲟⲗ ϩⲓⲧⲛ̅ ⲧⲏⲩⲧⲛ̅ · Ϥ ⲉⲓⲙⲉ ⲇⲉ` ⲟⲛ` ⲉ ⲡ ⲧϭⲁⲉⲓⲟ` ⲁⲩⲱ ϥ ⲥⲟⲟⲩⲛ` ⲉ ⲧ ⲉⲡⲓ ⲃⲟⲩⲗⲏ` ⲙⲛ̅ ⲧ ⲕⲟⲗⲁⲥⲓⲥ` ⲉ ⲧⲉⲧⲛ̅ ⲕⲟⲗⲁⲍⲉ ⲙ̅ⲙⲟ ϥ ⲛ̅ ϩⲏⲧ ⲥ̅ · Ϩⲟⲧⲁⲛ ⲉⲧⲉⲧⲛ̅ ϣⲁⲛ ⲥⲱⲧⲙ̅ ⲛ̅ⲥⲁ ⲛⲉϥ ⲉⲛⲧⲟⲗⲏ · ⲉⲧ ⲟⲩⲁⲁⲃ ϥ ⲛⲁ ⲛⲁ` ⲛⲏ ⲧⲛ ϩⲱⲧ ⲧⲏⲩⲧⲛ̅ · Ⲙ̅ⲡⲣ̅ⲧⲣⲉ ⲡ ⲁⲅⲁ ⲑⲟⲥ` ⲛ̅ ⲛⲟⲩⲧⲉ ⲗⲩⲡⲉⲓ` ⲉⲧⲃⲉ ⲧⲏⲩⲧⲛ̅ · ⲡ ⲛⲁⲏⲧ` ⲛ̅ ϣⲁⲛ ϩⲧⲏ ϥ · ⲡ ⲁⲧ ⲧⲱⲗⲙ̅ · ⲡ ⲁⲧ ϫⲃⲓⲛ · ⲡ ⲁⲧ ⲧⲁϩⲟ ϥ · ⲡ ⲟⲩⲁ` ⲙⲁⲩⲁⲁ ϥ · ⲡ ⲁⲧ ⲡⲱⲱ̅ⲛⲉ · ⲡ ⲁⲧ ⲕⲣⲟϥ · ⲡ ⲁⲧ ϭⲱⲛⲧ · Ⲡ ⲣⲁⲛ` ⲉⲧ ϩⲓϫⲛ̅ ⲣⲁⲛ` ⲛⲓⲙ · ⲉ ϣⲁ ⲩ ⲛⲟⲓ` ⲙ̅ⲙⲟ ϥ · Ⲙⲁⲣⲉ ϥ ⲉⲩⲫⲣⲁⲛⲉ̅ ⲛⲙ̅ⲙⲏ ⲧⲛ̅ ⲉ ⲧⲉⲧⲛ̅ ⲡⲟⲗⲓ ⲧⲉⲩⲉ ⲛⲁ ϥ` ⲕⲁⲗⲱⲥ · Ⲙⲁⲣⲉ ϥ ⲣⲁϣⲉ ⲛⲙ̅ⲙⲏ ⲧⲛ̅ · ⲉ ⲧⲉⲧⲛ̅ ⲟⲛϩ · ϩⲛ̅ ⲟⲩ ⲟⲩⲣⲟⲧ · ⲙⲛ̅ ⲟⲩⲟⲡ · Ⲙⲁⲣⲉ ϥ ⲙ̅ⲧⲟⲛ ⲙ̅ ⲙⲟ ϥ ⲛ̅ϩⲏⲧ ⲧⲏⲩⲧⲛ̅ ⲉ ⲧⲉⲧⲛ̅ ⲁⲛⲁⲥⲧⲣⲉⲫⲉ ϩⲛ̅ ⲟⲩ ⲙⲛⲧ̅ ⲥⲉⲙⲛⲟⲥ · ⲙⲁⲣⲉ ϥ ⲣ̅ ⲁⲧ ⲣⲟⲟⲩϣ · ⲉ ⲧⲉⲧⲛ̅ ⲟ̅ⲛϩ̅ · ϩⲛ̅ ⲟⲩ ⲉⲅⲕⲣⲁⲧⲓⲁ · Ⲙⲁⲣⲉ ϥ ⲟⲩⲛⲟϥ ⲉ ⲧⲉⲧⲛ̅ ⲕⲟⲓⲛⲱⲛⲉⲓ · ⲉ ⲛ ⲁⲅⲁ ⲑⲟⲛ ⲙⲛ̅ ⲛ ⲉⲣⲏⲧ · Ⲙⲁⲣⲉ ϥ ⲧⲣⲩⲫⲁ̅ ⲉ ⲧⲉⲧⲛ̅ ⲙⲉ` ⲙ̅ⲙⲟ ϥ · ⲙⲁⲣⲉ ϥ ⲥⲱⲃⲉ` ⲉ ⲧⲉⲧⲛ̅ ⲟ̅ ⲛ̅ ϩⲁⲕ · Ⲛ ⲁⲓ̅ ϭⲉ ⲛⲁ ⲥⲛⲏⲩ ⲉ ⲓ ϫⲱ ⲙ̅ⲙⲟ ⲟⲩ ⲛⲏ ⲧⲛ̅ · ⲉⲃⲟⲗ ϫⲉ · ⲉ ⲓ ϭⲉⲡⲏ` ⲉ ϯ ⲙ̅ ⲡⲁ ⲟⲩⲟⲓ̅ ⲉϩⲟⲩⲛ ⲉ ⲡ ϩⲱⲃ ⲉⲧⲉ ϥ ⲕⲏ` ⲛⲁ ⲓ̅ ⲉϩⲣⲁⲓ̅ ⲡⲁⲓ̅ ⲉⲧⲉⲣⲉ ⲡⲉϥ ϫⲱⲕ ⲉⲃⲟⲗ ⲛⲁ ϣⲱⲡⲉ ⲛⲁ ⲓ̅ ⲉ ⲃⲟⲗ ϩⲓⲧⲙ̅ ⲡ ϫⲟⲉⲓⲥ · Ⲁϣ` ⲅⲁⲣ ⲡⲉ ⲡ ⲕⲉ ϣⲁϫⲉ · ⲉ ϯ ⲛⲁ ϫⲟⲟ ϥ ⲉⲣⲱ ⲧⲛ̅ ⲉ ⲩⲉⲛⲧⲏ ⲧⲛ̅ ⲙ̅ⲙⲁⲩ ⲙ̅ ⲡ ⲉⲛⲩⲭⲉⲣⲟⲛ ⲙ̅ ⲡⲉⲧⲛ̅ ⲛⲟⲩⲧⲉ · Ⲟⲩⲉⲛⲧⲏ ⲧⲛ̅ ⲙ̅ⲙⲁⲩ` ⲙ̅ ⲡ ⲁⲣⲏⲃ ⲛ̅ ⲧⲉϥ ⲙⲛ̅ⲧ̅ ⲉⲣⲟ · Ⲟⲩⲉⲛⲧⲏ ⲧⲛ̅ ⲙ̅ⲙⲁⲩ` ⲛ̅ ⲧⲉϥ ⲡⲁⲣⲟⲩⲥⲓⲁ` ⲛ ⲁⲧ ⲡⲁⲣⲁⲓ̅ⲧⲉⲓ` ⲙ̅ⲙⲟ ⲥ · ⲉϣⲱⲡⲉ` ⲉⲧⲉⲧⲛ̅ϣⲁⲛ ⲧⲙ̅ ⲣ̅ ⲛⲟⲃⲉ · ϫⲓⲛ ⲧⲉⲛⲟⲩ · Ⲉⲓⲉ` ⲛ ⲉⲛⲧ ⲁ ⲧⲉⲧⲛ̅ ⲁⲁ ⲩ` ϩⲛ̅ ⲟⲩ ⲙⲛ̅ⲧ ⲁⲧ ⲥⲟⲟⲩⲛ · ϥ ⲛⲁ ⲕⲁⲁⲩ ⲛⲏ ⲧⲛ̅ ⲉⲃⲟⲗ · Ⲉϣⲱⲡⲉ ⲇⲉ` ⲟⲛ` ⲙⲛ̅ⲛ̅ⲥⲁ ⲧⲣⲉ ⲧⲉⲧⲛ̅ ⲥⲟⲩⲱ̅ⲛ ϥ̅ ⲛ̅ ⲧⲉⲧⲛ̅ ϭⲱ` ⲉ ⲧⲉⲧⲛ̅ ⲙⲏⲛ ⲉⲃⲟⲗ ϩⲛ̅ ⲛⲉⲓ ϩⲃⲏⲩⲉ ⲛ̅ ⲟⲩⲱⲧ · ⲥⲉ ⲛⲁ ⲉⲡ ⲛ̅ ϣⲟⲣⲡ̅ ⲉⲣⲱ ⲧⲛ̅ · ⲛ̅ ⲥⲉ ⲡⲁⲣⲁⲇⲓⲇⲟⲩ ⲙ̅ⲙⲱ ⲧⲛ̅ ⲉ ⲡ ⲕⲱϩⲧ̅ · Ⲁ ⲩⲱ̅ ⲛ̅ⲧⲉⲣⲉ ϥ ϫⲉ` ⲛⲁⲓ̅ · ⲁ ϥ ϣⲗⲏⲗ ⲉ ϥ ϫⲱ ⲙ̅ⲙⲟ ⲥ · ϫⲉ · Ⲓ ̅Ⲥ̅ ⲡ ⲉⲛⲧ ⲁ ϥ ϣⲱⲛⲧ̅ ⲙ̅ ⲡⲉ ⲕⲗⲟⲙ ⲡⲁⲓ̅ ⲉⲧ ϩⲙ̅ ⲡⲉⲕ ϣⲱⲛⲧ̅ ⲡⲱⲕ · Ⲱ ⲡ ⲉⲛⲧ ⲁ ϥ ⲥⲱⲛⲧ̅ ⲙ̅ ⲡⲉ ⲕⲗⲟⲙ ⲛ̅ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲙⲛ̅ ⲛⲉⲓ ⲟⲩⲟⲧⲟⲩⲉⲧ` ⲉⲧ ⲟϣ · ⲉ ⲁ ϥ ϣⲟⲃⲟⲩ` ϩⲛ̅ ⲛⲉ ⲣⲱⲙⲉ · ⲡⲉⲕ ϩⲣⲏⲣⲉ · ⲉⲧⲉ ⲙⲉ ϥ ϩⲱϭⲃ̅ ϣⲁⲃⲟⲗ · Ⲱ ⲡ ⲉⲛⲧ ⲁ ϥ ϫⲟ ϩⲣⲁⲓ̅ ⲛ̅ϩⲏⲧ ⲛ̅ ⲛ̅ ⲛⲉϥ ϣⲁϫⲉ · Ⲱ ⲡ ϥⲁⲓ ⲣⲟⲟⲩϣ ⲙⲁⲩⲁⲁ ϥ` ϩⲁ ⲛⲉϥ ϩⲙ̅ϩⲁⲗ · Ⲱ̅ ⲡ ⲥⲁⲉⲓⲛ ⲛ̅ ⲡⲉⲛ ⲥⲱⲙⲁ` · ⲉ ϥ ⲧⲁⲗϭⲟ ⲙ̅ⲙⲟ ⲟⲩ` ⲧⲏⲣ ⲟⲩ ⲛ̅ ϫⲓⲛϫⲏ` · Ⲱ̅ ⲡⲉⲛ ⲣⲉϥ ⲣ̅ ⲡ ⲉⲧ ⲛⲁⲛⲟⲩ ϥ ⲛⲁ ⲛ ⲙⲁⲩⲁⲁ ϥ · Ⲱ̅ ⲡ ⲉⲧⲉ ⲙⲛ̅ ⲗⲁⲁⲩ ⲙ̅ ⲙⲛ̅ⲧ̅ ϫⲁⲥⲓ ϩⲏⲧ` ϩⲏⲡ ⲛ̅ϩⲏⲧ ϥ̅ · Ⲱ̅ ⲡ ⲛⲁⲏⲧ` ⲙⲁⲩⲁⲁ ϥ · ⲁⲩⲱ ⲡ ⲙⲁⲓ̅ ⲣⲱⲙⲉ ⲛⲓⲙ · Ⲱ̅ ⲡ ⲥⲱⲧⲏⲣ ⲙⲁⲩⲁⲁ ϥ · ⲁⲩⲱ ⲡ ⲇⲓⲕⲁⲓⲟⲥ · ⲡ ⲉⲧ ϣⲟⲟⲡ ϩⲙ̅ ⲙⲁ̅ ⲛⲓⲙ · ⲡ ⲉⲧ ϣⲱⲱⲡ ϫⲓⲛ ⲉⲛⲉϩ · ⲡ ⲛⲟⲩⲧⲉ` ⲡⲉ ⲭ̅ⲥ̅ ⲓ̅ⲥ̅ · ⲛ̅ⲧⲟⲕ ⲡ ⲉⲧ ⲥⲕⲩⲡⲁⲍⲉ` ⲛ̅ ⲟⲩⲟⲛ ⲛⲓⲙ` ⲉⲧ ϩⲉⲗⲡⲓⲍⲉ` ⲉ ⲣⲟ ⲕ · ϩⲛ̅ ⲛⲉⲕ ⲇⲱⲣⲉⲁ̅ ⲙⲛ̅ ⲛⲉⲕ ⲙⲛⲧ̅ ⲛⲁ · ⲉ ⲕ ⲥⲟⲟⲩⲛ ⲛ̅ ⲧⲉⲭⲛⲏ ⲛⲓⲙ ⲙⲛ̅ ⲉⲡⲉⲣⲓⲁ` ⲛⲓⲙ ⲛ̅ⲧⲉ ⲡ ϫⲁϫⲉ` ⲉⲧ ϯ ⲟⲩⲃⲏ ⲛ` ⲛ̅ ⲟⲩⲟ̅ⲉⲓϣ ⲛⲓⲙ · ⲁ ⲩⲱ Ⲙⲛ̅ⲛ̅ⲥⲁ ⲧⲣⲉ ϥ ϫⲉ` ⲛⲁⲓ̅ ⲛ̅ϭⲓ ⲡ ⲡ ⲉⲧ ⲟⲩⲁⲁⲃ ⲓ̅ⲱ ϩⲁⲛⲛⲏⲥ ⲡ ⲉⲩⲁⲅⲅⲉⲗⲓⲥⲧⲏⲥ · ⲁ ϥ ϫⲓ` ⲛ̅ ⲟⲩ ⲟ̅ⲉⲓⲕ · ⲁ ϥ ϣⲡ̅ ϩⲙⲟⲧ` ⲛ̅ ⲧⲉⲓ ϩⲉ` ⲉ ϥ ϫⲱ ⲙ̅ⲙⲟ ⲥ · ϫⲉ ⲁϣ Ⲡⲉ ⲡ ⲕⲉ ⲥⲙⲟⲩ · ⲏ̅ ⲁϣ ⲡⲉ ⲡ ⲕⲉ ⲉⲓ` ⲉⲃⲟⲗ ⲙ̅ ⲡ ϣⲁϫⲉ` · ⲏ̅ ⲁϣ ⲧⲉ ⲧ ⲕⲉ ⲉⲩⲭⲁⲣⲓⲥⲧⲓⲁ` ⲉ ⲛ ⲛⲁ ⲟ̅ⲛⲟⲙⲁⲍⲉ ⲙ̅ⲙⲟ ⲟⲩ ⲉϫⲙ̅ ⲡⲉⲓ ⲟ̅ⲉⲓⲕ ⲉ ⲛ ⲡⲱϣ ⲙ̅ⲙⲟ ϥ · ⲉⲓⲙⲏⲧⲉⲓ` ⲛ̅ⲧⲟⲕ ⲙⲁⲩⲁⲁ ⲕ · ⲡ ϫⲟⲉⲓⲥ ⲓ̅ⲥ̅ ⲡⲉ ⲭ̅ⲥ̅ · Ⲧ ⲛ̅ ϯ ⲉⲟⲟⲩ ⲛⲁ ⲕ` ⲡ ϫⲟⲉⲓⲥ ⲓ̅ⲥ̅ ⲡⲉ ⲭ̅ⲥ̅ ⲡⲁⲓ̅ ⲛⲧ̅ ⲁ ⲩ ⲟⲩⲉⲛϩ̅ ⲡⲉϥ ⲣⲁⲛ` ⲉⲃⲟⲗ ϩⲓⲧⲙ̅ ⲡ ⲉⲓⲱⲧ · Ⲧ ⲛ̅ ϯ ⲉⲟⲟⲩ` ⲛ̅ ⲧⲉⲕ ϭⲓⲛ ⲉⲓ ⲉϩⲟⲩⲛ ϩⲓⲧⲙ̅ ⲡ ⲣⲟ · ⲧⲛ̅ ϯ ⲉⲟⲟⲩ` ⲛ̅ ⲧⲉⲕ ⲁⲛⲁⲥⲧⲁⲥⲓⲥ` ⲉⲧ ⲟⲩⲁⲁⲃ · ⲉⲃⲟⲗ ϩⲛ̅ ⲛ ⲉⲧ ⲙⲟⲟⲩⲧ · ⲧⲁⲓ̅ ⲛ̅ⲧ ⲁ ⲩ ⲧⲥⲁⲃⲟ ⲛ` ⲉⲣⲟ ⲥ · ⲉⲃⲟⲗ ϩⲓⲧⲟⲟⲧ ⲕ̅ · Ⲧ ⲛ̅ ϯ ⲉⲟⲟⲩ ⲛⲁ ⲕ` ⲧⲉ ϩⲓⲏ · ⲧⲛ̅ ϯ ⲉⲟⲟⲩ ⲛⲁ ⲕ ⲡⲉ ϭ ⲣⲟⲟϭ · ⲡ ⲗⲟϭⲟⲥ · ⲡⲉ ϩⲙⲟⲩ · ⲡ ⲱⲛⲉ ⲙ̅ ⲙⲉ · ⲡ ⲁϩⲟ` ⲉⲧ ⲟⲩⲁⲁⲃ · ⲡ ϩⲃ̅ⲃⲉ · ⲧ ⲁⲃⲱ · ⲧ ⲙⲛ̅ⲧ ⲛⲟϭ · ⲡ ⲉⲛⲧ ⲁ ⲩ ϫⲟⲟ ⲥ` ⲉⲣⲟ ϥ · ϫⲉ ϣⲏⲣⲉ ⲛ̅ ⲣⲱⲙⲉ` ⲉⲧⲃⲏⲏ̅ⲧ ⲛ̅ · ϫⲉⲕⲁⲥ ⲉϥⲉ ⲧⲟⲩϫⲟ ⲙ̅ ⲡ̅ ⲅⲉⲛⲟⲥ ⲛ̅ ⲛ̅ ⲣⲱⲙⲉ · ⲧ ⲛ̅ ϯ Ⲉⲟⲟⲩ ⲛⲁ ⲕ ⲧ ⲙⲉ · ⲡ ⲙ̅ⲧⲟⲛ · ⲡ ⲉⲟⲟⲩ · ⲧ ϭⲟⲙ ⲧ ⲉⲛⲧⲟⲗⲏ̅ · ⲧ ⲡⲁⲣⲣⲏⲥⲓⲁ̅ · ⲧ ⲙⲛ̅ⲧ ⲣⲙ̅ϩⲉ · ⲡⲉⲛ ⲙⲁ ⲙ̅ ⲡⲱⲧ · Ⲛ ̅ⲧⲟⲕ` ⲅⲁⲣ ⲡⲉ ⲡ ϫⲟⲉⲓⲥ · ⲧ ⲛⲟⲩⲛⲉ` ⲛ̅ ⲧ ⲙⲛ̅ⲧ ⲁⲧ ⲙⲟⲩ · ⲁⲩⲱ̅ ⲧ ⲡⲏⲅⲏ` ⲛ̅ ⲧ ⲙⲛ̅ⲧ ⲁⲧ ⲧⲁⲕⲟ · ⲁⲩⲱ̅ ⲡ ⲧⲁϫⲣⲟ ⲛ̅ ⲛ ⲁⲓ̅ⲱⲛ · Ⲉ ⲁ ⲩ ⲧⲁⲩⲉ ⲡⲉⲕ ⲣⲁⲛ` ⲉϫⲛ̅ ⲛⲁⲓ ⲧⲏⲣ ⲟⲩ · ϫⲉ ⲕⲁⲥ` ⲁⲛⲟⲛ ϩⲱⲱ ⲛ̅ ⲉ ⲛ ⲛⲁ ⲉⲡⲓⲕⲁⲗⲉⲓ ⲙ̅ⲙⲟ ⲕ ϩⲓⲧⲛ̅ ⲛⲁⲓ̅ · Ⲧ ⲛ̅ ⲥⲟⲟⲩⲛ ⲅⲁⲣ ⲛ̅ ⲧⲉⲕ ⲙⲛ̅ⲧ ⲛⲟϭ ⲛ ⲁⲧ ⲛⲁⲩ ⲉⲣⲟ ⲥ · ⲧⲁⲓ ⲉ ⲧⲉ ⲛ ⲥ̅ ⲟⲨⲟ̅ⲛϩ̅ ⲉⲣⲟ ⲛ ⲁⲛ ⲧⲉⲛⲟⲩ · Ϩⲟⲧⲁⲛ` ⲉⲕϣⲁⲛ ⲧⲃ̅ⲃⲟ ⲛ · ⲧⲟⲧⲉ̅ ⲧⲛ̅ ⲛⲁ ⲛⲁⲩ` ⲉⲣⲟ ⲕ ϩⲙ̅ ⲡ ⲥⲱⲙⲁ ⲙⲁⲩⲁⲁ ϥ · ⲡⲁⲓ̅ ⲛ̅ⲧ ⲁ ⲕ ⲁⲁ ϥ` ⲛ̅ ⲃⲣ̅ⲣⲉ` ϩⲛ̅ ⲟⲩ ⲙⲛⲧ ⲁⲥ · ⲁⲩⲱ̅ Ⲛ̅ⲧⲉⲣⲉ ϥ ⲡⲉϣ ⲡ ⲟⲉⲓⲕ · ⲁ ϥ ϣⲗⲏⲗ ⲉϫⲙ̅ ⲡ ⲟⲩⲁ̅ ⲡ ⲟⲩⲁ̅ ⲛ̅ ⲛⲉ ⲥⲛⲏⲩ · ϫⲉⲕⲁⲥ` ⲉⲩⲉ ⲙ̅ⲡϣⲁ` ⲛ̅ ⲧⲉ ⲭⲁⲣⲓⲥ ⲙ̅ ⲡ ϫⲟⲉⲓⲥ · Ϩⲟⲙⲟⲓⲱⲥ ⲛ̅ⲧⲟϥ ϩⲱⲱ ϥ · ⲡ ⲡ ⲉⲧ ⲟⲩⲁⲁⲃ · ⲓ̅ⲱϩⲁⲛⲛⲏⲥ · ⲛ̅ⲧⲉⲣⲉ ϥ ϫⲓ ϯⲡⲉ ⲙ̅ ⲡ ⲟⲉⲓⲕ · Ⲉ ⲁ ϥ ϫⲟⲟ ⲥ ⲛ̅ ⲧⲉⲓ ϩⲉ ⲛ̅ϭⲓ ⲡ ⲑⲉⲟⲗⲟⲅⲟⲥ ⲓ̅ⲱϩⲁⲛⲛⲏⲥ · ⲉ ϥ ϫⲱ ⲙ̅ⲙⲟ ⲥ · ϫⲉ ⲙⲁⲣⲉ ⲟⲩ ⲙⲉⲣⲓⲥ` ϣⲱⲡⲉ` ⲛⲁ ⲓ ϩⲱ̅ ⲛⲙ̅ⲙⲏ ⲧⲛ̅ ϩⲛ̅ ⲟⲩ ⲉⲓⲣⲏⲛⲏ · ⲱ̅ ⲛⲁ ⲙⲉⲣⲁⲧⲉ · ⲧⲟⲦⲉ` ⲡⲉϫⲁ ϥ ⲛ̅ ⲃⲓⲣⲣⲟⲥ ϫⲉ ϫⲓ` ⲛⲙ̅ⲙⲁ ⲕ ⲛ̅ ⲥⲟⲛ` ⲥⲛⲁⲩ · ⲉ ⲩⲉⲛ ϩⲉⲛ ⲃⲓⲣ ⲛ̅ⲧⲟⲟ ⲧ ⲟⲩ · ⲙⲛ̅ ϩⲉⲛ ⲧⲱⲣⲉ · ⲛ̅ ⲧⲉⲧⲛ ⲟⲩⲉϩ` ⲧⲏⲩⲧⲛ̅ ⲛ̅ⲥⲱ ⲓ̅ · ⲃ ⲓⲃⲢⲟⲥ ⲇⲉ` ⲙ̅ⲡⲉ ϥ ⲁⲙⲉⲗⲉⲓ` ⲉ ⲡ ⲧⲏⲣ ϥ̅ · ⲁⲗⲗⲁ` ⲁ ϥ ⲉⲓⲣⲉ ⲙ̅ ⲡ ⲉⲛⲧ ⲁ ⲩ ⲟⲩⲉϩ ⲥⲁϩⲛⲉ ⲙ̅ⲙⲟ ϥ ⲛⲁ ϥ ⲉⲃⲟⲗ ϩⲓⲧⲟⲟⲧ ϥ̅ ⲙ̅ ⲡ ⲡ ⲉⲧ ⲟⲩⲁⲁⲃ ⲡ ⲑⲉⲟⲗⲟⲅⲟⲥ` ⲓ̅ⲱϩⲁⲛ̇ⲛⲏⲥ · ⲡ ϩⲙ̅ϩⲁⲗ ⲙ̅ ⲡ ⲛⲟⲩⲧⲉ · Ⲛ̅ⲧⲉⲣⲉ ⲡ ⲙⲁⲕⲁⲣⲓⲟⲥ ⲇⲉ` ⲓ̅ⲱ ϩⲁⲛⲛⲏⲥ ⲉⲓ̅ ⲉⲃⲟⲗ ϩⲙ̅ ⲡⲉϥ ⲏⲓ̅ · ⲁ ϥ ⲙⲟⲟ̅ϣⲉ ⲡ ⲃⲟⲗ ⲛ̅ ⲧ ⲡⲩⲗⲏ ⲛ̅ ⲧ ⲡⲟⲗⲓⲥ · Ⲉ ⲁ ϥ ϫⲟⲟ ⲥ` ⲉ ⲧⲣⲉ ⲡⲉ ϩⲟⲩⲟ̅ ⲙ̅ ⲡ ⲙⲏⲏ ϣⲉ` ⲉⲧ ⲟⲩⲏϩ` ⲛ̅ⲥⲱ ϥ · ⲃⲱⲕ ⲛ̅ ⲥⲉ ⲗⲟ̅ ϩⲁⲣⲟ ϥ · Ⲛ̅ⲧⲉⲣⲉ ϥ ⲡⲱϩ ⲇⲉ` ⲉ ⲩ ⲙⲁ` ⲛ ⲙ̅ϩⲁⲁⲩ · ⲉ ⲡⲁ ⲟⲩⲁ` ⲡⲉ` ϩⲛ̅ ⲛⲉ ⲥⲛⲏⲩ ⲁ ϥ ϫⲟⲟ ⲥ ⲛ̅ ⲛⲉ ϩⲣ̅ ϣⲓⲣⲉ · ϫⲉ ϣⲓⲕⲉ ϩⲙ̅ ⲡⲉⲓ ⲙⲁ` ⲛⲁ ϣⲏⲣⲉ · Ⲛ ⲉⲧ ⲙ̅ⲙⲁⲩ ⲇⲉ` ⲁ ⲩ ϣⲓⲕⲉ` ⲉ ⲡ ⲉⲥⲏⲧ̅ · ⲛ̅ⲧⲟϥ ⲇⲉ` ⲓ̅ⲱϩⲁⲛⲛⲏⲥ ⲡ ⲑⲉⲟⲗⲟⲅⲟⲥ · ⲛⲉ ϥ ⲟⲩⲉϩ ⲥⲁϩⲛⲉ` ⲛⲁ ⲩ · ϫⲉ ϣⲓⲕⲉ` ⲉ ⲡ ⲉⲥⲏⲧ` ⲕⲁⲗⲱⲥ · Ⲁⲩⲱ ⲛⲉ ϥ ϫⲱ ⲙ̅ⲙⲟ ⲥ · ϫⲉ ϭⲱϫⲉ` ⲉ ⲡ ⲉⲥⲏⲧ` ⲉ ⲡⲉ ϩⲟⲩⲟ` · Ⲉ ⲩ ϭⲱϫⲉ ⲇⲉ` ⲉ ⲡ ⲉⲥⲏⲧ` ⲛ̅ϭⲓ ⲛ ⲉⲧ ⲙ̅ⲙⲁⲩ · ⲛⲉ ϥ ϣⲁϫⲉ ⲛⲙ̅ⲙⲁ ⲩ ϩⲙ̅ ⲡ ϣⲁ ϫⲉ · ⲁⲨⲱ̅ ⲛⲉ ϥ ⲡⲣⲟⲧⲣⲉⲡⲉ` ⲙ̅ⲙⲟ ⲟⲩ · ⲉ ϥ ⲕⲱⲧ ⲙ̅ⲙⲟ ⲟⲩ · ⲉ ϥ ⲥⲟⲃⲧⲉ ⲙ̅ⲙⲟ ⲟⲩ ⲁⲩⲱ̅ ⲉ ϥ ⲡⲓⲑⲉ ⲙ̅ⲙⲟ ⲟⲩ ⲉ ϩⲟⲩⲛ ⲉ ⲧ ⲙⲛ̅ⲧ ⲉⲣⲟ ⲙ̅ ⲡ ⲛⲟⲩⲧⲉ · Ⲁ ⲩⲱ̅ ⲛⲉ ϥ ϣⲗⲏⲗ ⲉϫⲙ̅ ⲡ ⲟⲩⲁ ⲡ ⲟⲩⲁ` ⲙ̅ⲙⲟ ⲟⲩ · Ⲛ̅ ⲧⲉⲣⲉ ⲛ̅ ϩⲣ̅ ϣⲓⲣⲉ ⲇⲉ` ⲟⲩⲱ ⲉ ⲩ ϭⲱϫⲉ · ⲙ̅ ⲡ ⲧⲟⲡⲟⲥ` ⲉⲧ ⲟⲩ ϣⲓⲕⲉ ⲛ̅ϩⲏⲧ ϥ̅ · ⲉ ⲁ ⲩ ⲥⲙⲛ̅ⲧ ϥ̅ ⲕⲁⲗⲱⲥ · ⲕⲁⲧⲁ ⲑ ⲉ` ⲛ̅ⲧ ⲁ ϥ ⲟⲩⲁϣ ⲥ̅ · ⲁⲩⲱ̅ ⲁⲛⲟⲛ ⲙ̅ⲡⲉ ⲛ ⲉⲓⲙⲉ` ⲉ ⲗⲁⲁⲩ · Ⲧⲟⲧⲉ` ⲁ ϥ ⲕⲁⲁ ϥ ⲕⲁ ϩⲏⲩ ⲛ̅ ⲛⲉ ϩⲟⲓⲧⲉ` ⲉⲧ ⲧⲟ` ϩⲓⲱⲱ ϥ · ⲁ ϥ ⲛⲟⲩϫⲉ ⲙ̅ⲙⲟ ⲟⲩ ⲉ ⲡ ⲉⲥⲏⲧ` ⲉ ⲡ̅ ⲧⲟⲡⲟⲥ` ⲛ̅ⲧ ⲁ ⲩ ϭⲱϫⲉ ⲙ̅ⲙⲟ ϥ` ⲉ ⲡ ⲉⲥⲏⲧ ⲙ̅ ⲡⲉ ⲥⲙⲟⲧ · ⲛ̅ ⲟⲩ ⲙⲁ̅ ⲉ ϥ ⲡⲟⲣϣ̅ · Ⲛ̅ⲧⲟϥ ⲇⲉ ⲉ ⲛⲉ ϥ ⲁϩⲉ ⲣⲁⲧ ϥ̅ · ⲉⲣⲉ ⲟⲩ ϣⲧⲏⲛ` ⲛ̅ ϩⲃⲟⲟⲥ` ϩⲓⲱⲱ ϥ · ⲙⲁⲩⲁⲁ ⲥ · ⲉ ⲥ ϫⲓ` ⲧⲟⲧⲉ` ⲉ ⲡ ⲥⲁ` ⲥⲛⲁⲩ · Ⲁⲩⲱ̅ ⲁ ϥ ⲡⲱⲣϣ̅ ⲛ̅ ⲛⲉϥ ϭⲓϫ ⲉⲃⲟⲗ ⲁ ϥ ϣⲗⲏⲗ ⲛ̅ ⲧⲉⲓ ϩⲉ` ⲉ ϥ ϫⲱ ⲙ̅ⲙⲟ ⲥ · ϫⲉ Ⲡ ⲛⲟⲩⲧⲉ` ⲡ ⲉⲛⲧ ⲁ ϥ ⲥⲱⲧⲡ̅ ⲙ̅ⲙⲟ ⲓ̀ ⲛⲁ ϥ · ⲉ ⲩ ⲙⲛ̅ⲧ̅ ⲁⲡⲟⲥⲧⲟⲗⲟⲥ ⲛ̅ ⲛ̅ ϩⲉⲑⲛⲟⲥ · ⲉ ⲁ ⲕ ⲧⲛ̅ⲛⲟⲟⲩ ⲧ` ⲉⲃⲟⲗ ⲉ ⲧ ⲟⲓⲕⲟⲩⲙⲉⲛⲏ · Ⲡ ⲉⲛⲧ ⲁ ϥ ⲟⲩⲱ̅ⲛϩ̅ ⲉⲃⲟⲗ ⲛ̅ ⲛⲉ ⲡⲣⲟⲫⲏⲧⲏⲥ · ⲙⲛ̅ ⲛⲉϥ ⲁⲡⲟⲥⲧⲟⲗⲟⲥ · ⲡ ⲉ ⲧⲉ ⲙ̅ⲡⲉ ϥ ϭⲱ` ⲉⲛⲉϩ · ⲉ ϥ ⲣ̅ ⲡ ⲉⲧ ⲛⲁⲛⲟⲩ ϥ · ϫⲓⲛ ⲧ ⲕⲁⲧⲁⲃⲟⲗⲏ ⲙ̅ ⲡ ⲕⲟⲥⲙⲟⲥ · ⲉ ϥ ⲧⲟⲩϫⲟ ⲛ̅ ⲟⲩⲟⲛ ⲛⲓⲙ · ⲉⲧⲉ ⲙⲛ̅ ϭⲟⲙ ⲙ̅ⲙⲟ ⲟⲩ · Ⲡ ⲉⲛⲧ ⲁ ϥ ⲧⲣⲉ ⲩ ⲥⲟⲩⲱ̅ⲛ ϥ̅ · ⲉⲃⲟⲗ ϩⲓⲧⲛ̅ ⲣⲱⲙⲉ ⲛⲓⲙ ⲛ̅ ⲗⲟⲅⲓⲕⲟⲛ ⲙⲛ̅ ⲍⲱⲟⲛ ⲛⲓⲙ · ⲉ ⲩ ⲇⲓⲁⲕⲟⲛⲉⲓ ⲙ̅ⲙⲟ ⲟⲩ ⲉⲃⲟⲗ ϩⲓⲧⲛ̅ ⲧⲉϥ ⲡⲣⲟⲛⲟⲓⲁ · Ⲡ ⲉⲛⲧ ⲁ ϥ ⲧⲣⲉ ⲧⲉⲛ ⲯⲩⲭⲏ ⲣ̅ ϩⲩⲙⲉⲣⲟⲥ · ⲉ ⲁ ϥ ⲧⲣⲉ ⲥ ϩⲣⲟⲕ · ⲉ ⲥ ⲟ̅ ⲛ̅ ϫⲁⲉⲓⲉ` · ⲁⲩⲱ̅ ⲛ ⲁⲅⲣⲓⲟⲥ · Ⲡ ⲉ ⲛⲧ ⲁ ϥ ⲧⲁⲁ ⲥ ⲛⲁ ϥ` ⲙ̅ⲙⲓⲛⲙ̅ⲙⲟ ϥ ⲉ ⲥⲱⲃⲉ` ⲛ̅ ⲛⲉϥ ϫⲁϫⲉ · ⲡ ⲉⲛⲦ ⲁ ϥ ϭⲟⲗⲡ ⲥ̅ ⲛⲁ ϥ ⲉ ⲥ ⲙⲟⲟⲩⲧ · ⲉ ⲁ ϥ ⲣ̅ ⲛⲟⲙⲟⲥ ⲛⲁ ⲥ` ⲉ ⲥ ⲟ̅ⲙⲥ̅ ϩⲙ̅ ⲡ ϣⲓⲕ ⲛ̅ ⲧ ⲁⲛⲟⲙⲓⲁ · Ⲡ ⲉⲛⲧ ⲁ ϥ ⲧⲣⲉ ⲥ ϫⲣⲟ` ⲉ ⲛⲉⲥ ϫⲁϫⲉ ϩⲙ̅ ⲡ ⲧⲣⲉ ⲥ ⲡⲱⲧ ⲉⲣⲁⲧ ϥ̅ · Ⲡ ⲉⲛⲧ ⲁ ϥ ϯ ⲛⲁ ⲥ ⲛ̅ ⲧⲉϥ ϭⲓϫ · ⲁⲩⲱ̅ ⲁ ϥ ⲧⲟⲩϫⲟ ⲥ` ⲉⲃⲟⲗ ϩⲛ̅ ⲁⲙⲛ̅ⲧⲉ · Ⲡ ⲉⲧ ⲙ̅ⲡⲉ ϥ ⲕⲁⲁ ⲥ` ⲉ ⲡⲟⲗⲓⲧⲉⲩⲉ̅ ϩⲙ̅ ⲡ ⲕⲟⲥⲙⲟⲥ · Ⲡ ⲉⲛ̅ⲧ ⲁ ϥ ⲧ ⲥⲁⲃⲉ` ⲉⲓⲁⲁⲧ ⲥ̅ ⲉⲃⲟⲗ ⲉ ⲛⲉⲥ ϫⲁϫⲉ · Ⲡ ⲉⲛ̅ⲧ ⲁ ϥ ⲧⲣⲉ ⲡⲉϥ ⲥⲟⲟⲩⲛ` ⲣ̅ ⲟⲩⲟ̅ⲉⲓⲛ ϩⲙ̅ ⲙⲁ̅ ⲛⲓⲙ · Ⲡ ϣⲏⲣⲉ ⲙ̅ ⲡ ⲛⲟⲩⲧⲉ · ⲡ ⲥⲱⲧⲏⲣ · ⲡ ϫⲟⲉⲓⲥ · ⲧ ⲧⲁⲝⲓⲥ` ⲛ̅ ⲛ ⲉⲧ ϩⲙ̅ ⲡ ⲁⲏⲣ · Ⲡ ⲣⲉϥ ϩⲁⲣⲉϩ` ⲉ ⲛ ⲉⲧ ϩⲓϫⲙ̅ ⲡ ⲕⲁϩ · ⲧⲉ ⲭⲁⲣⲓⲥ · ⲁⲩⲱ̅ ⲡ ⲣⲁϣⲉ` ⲛ̅ ⲛ ⲉⲧⲉ ⲛⲟⲩϥ ⲛⲉ · Ϣⲱⲡ ⲉⲣⲟ ⲕ ⲛ̅ ⲧⲉ ⲯⲩⲭⲏ ⲛ̅ ⲓ̅ⲱϩⲁⲛⲛⲏⲥ · ⲡ ⲉⲧⲉ ⲡⲱⲕ ⲡⲉ · ⲧⲁⲓ̅ ⲛ̅ⲧ ⲁ ⲕ ⲁⲁ ⲥ` ⲛ ⲙ̅ⲡϣⲁ` ⲉ ⲧⲣⲉ ⲕ ⲥⲟⲩⲱ̅ⲛ ⲥ̅ · Ⲛ̅ⲧⲟⲕ ⲅⲁⲣ` ⲡⲉ ⲛⲧ ⲁ ⲕ ϩⲁⲣⲉϩ` ⲉⲣⲟ ⲓ ϣⲁ ⲧⲉⲛⲟⲩ ⲙ̅ⲡ ⲉⲓ ⲧⲱⲗⲙ̅ ϩⲟⲗⲱⲥ ⲙⲛ̅ ⲥϩⲓⲙⲉ · Ⲁ ⲕ ⲟⲩⲟⲛϩ ⲕ̅ ⲛⲁ ⲓ̅ ⲉⲃⲟⲗ · ⲛ̅ⲧⲉⲣ ⲉⲓ ⲟⲩⲱϣ ⲉ ϫⲓ ⲥϩⲓⲙⲉ` ϩⲛ̅ ⲧⲁ ⲙⲛ̅ⲧ̅ ⲃⲣ̅ⲣⲉ · Ⲁⲩⲱ̅ ⲁ ⲕ ϫⲟⲟ ⲥ ⲛⲁ ⲓ̅ · ϫⲉ ⲓ̅ⲱϩⲁⲛⲛⲏⲥ · ϯ ⲉⲣ ⲭⲣⲓⲁ` ⲙⲙⲟ ⲕ · Ⲁ ⲕ ⲣ̅ ϣⲟⲣⲡ · ⲁ ⲕ ⲟⲓⲕⲟⲛⲟⲙⲉⲓ ⲙ̅ ⲡⲁ ⲥⲱⲙⲁ` ⲛ̅ ⲟⲩⲉϣ ⲛ̅ ϣⲱⲛⲉ` ⲛ̅ ⲥⲱⲙⲁⲧⲓⲕⲟⲛ · Ⲛ̅ⲧⲟⲕ ⲡ ⲉⲛⲧ ⲁ ⲕ ϯ ϫⲣⲟⲡ ⲛⲁ ⲓ̅ ⲛ̅ ϩⲁϩ ⲛ̅ ⲥⲟⲡ · ⲛ̅ⲧⲉⲣ ⲉⲓ ⲟⲩⲱϣ` ⲉ ϫⲓ ⲥϩⲓⲙⲉ · Ⲙⲛ̅ⲛ̅ⲥⲱ ⲥ ⲁ ⲕ ϣⲁϫⲉ Ⲛⲙ̅ⲙⲁ ⲓ̅ ⲛ̅ ϫⲡ̅ ϣⲟⲙⲧⲉ ⲙ̅ ⲡⲉ ϩⲟⲟⲩ ϩⲓϫⲛ̅ ⲑ ⲁⲗⲁⲥⲥⲁ · ϫⲉ ⲒⲰϩⲁⲛⲛⲏⲥ` ⲉⲛⲉ ⲛ̅ⲧⲟⲕ ⲡ ⲉⲧⲉ ⲡⲱⲓ̅ ⲁⲛ ⲡⲉ · ⲛⲉ ⲓ ⲛⲁ ⲗⲟ` ϩⲁⲣⲟ ⲕ ⲡⲉ · ⲛ ⲅ̅ ϫⲓ ⲥϩⲓⲙⲉ · ⲁⲩⲱ̅ ⲛ ⲅ̅ ⲣ̅ ⲃⲗ̅ⲗⲉ` ⲉ ⲡⲉⲕ ⲃⲁⲗ ⲥⲛⲁⲩ · ⲛ ⲅ̅ ϭⲱ̅ ⲉ ⲕ ⲣ̅ ϩⲏⲃⲉ · ⲉ ⲕ ⲧⲱⲃϩ̅ ⲙ̅ⲙⲟ ⲓ · Ⲡ ⲉⲛⲧ ⲁ ϥ ⲟⲩⲱⲛ ⲙ̅ ⲡⲁ ϩⲏⲧ` ϩⲛ̅ ⲧⲁ ⲙⲉϩ ϣⲟⲙⲧⲉ ⲛ̅ ⲣⲟⲙⲡⲉ · ⲁ ⲕ ⲭⲁⲣⲓⲍⲉ ⲛⲁ ⲓ̅ ⲛ̅ ϩⲉⲛ ⲕⲉ ⲃⲁⲗ · ⲛ̅ ⲥⲉ ⲟⲩⲟ̅ⲛϩ̅ ⲉⲃⲟⲗ ⲁⲛ · Ⲡ ⲉⲛⲧ ⲁ ϥ ⲧⲣⲉ ⲡ ϭⲱⲛⲧ̅ · ⲏ̂ ⲡ ⲉⲓⲱ̅ⲣϩ̅ ⲛ̅ ⲛⲉ ϩⲓⲟⲙⲉ` ϣⲱⲡⲉ̅ ⲛⲁ ⲓ̅ ⲛ̅ ⲃⲟⲧⲉ · Ⲡ ⲉⲛⲧ ⲁ ϥ ⲛⲁϩⲙ ⲧ̅ ⲉⲃⲟⲗ ϩⲛ̅ ⲛⲉ ⲫⲁⲛⲧⲁⲥⲓⲁ` ⲙ̅ ⲡⲣⲟⲥ ⲟⲩⲟ̅ⲉⲓϣ · ⲉ ⲁ ϥ ϩⲁⲣⲉϩ ⲉⲣⲟ ⲓ̅ ⲉ ⲡ ⲱⲛϩ̅ ⲉⲧ ⲙⲏⲛ ⲉⲃⲟⲗ · Ⲡ ⲉⲛⲧ ⲁ ϥ ⲁⲁ ⲧ` ⲛ̅ ϣⲙⲙⲟ` ⲉ ⲧ ⲙⲁⲛⲓⲁ` ⲉⲑ ⲟⲟⲩ · ⲧⲁⲓ̅ ⲉⲧ ϣⲟⲟⲡ ϩⲛ̅ ⲧ ⲥⲁⲣⲝ̅ ⲉ ⲁ ϥ ⲧⲣ ⲁ ⲟⲩⲉ` ⲉⲃⲟⲗ ⲙ̅ ⲡ ⲙⲟⲩ` ⲉⲧ ⲥⲁϣⲉ · ⲡ ⲉⲛⲧ ⲁ ϥ ⲛⲁϩⲙⲉ ⲧ` ⲉ ⲡ ⲙⲟⲩ ⲙ̅ ⲙⲉϩ ⲥⲛⲁⲩ · ⲉⲧⲉ ⲧ ⲅⲉ ϩⲉⲛⲛⲁ` ⲛ̅ ⲥⲁⲧⲉ ⲧⲉ · ⲉ ⲁ ⲕ ⲧⲁϩⲟ ⲓ̅ ⲉ ⲣⲁⲧ` ⲉ ⲓ ⲟⲩⲁⲁⲃ · Ⲡ ⲉ ⲛⲧ ⲁ ϥ ⲧⲱⲙ ⲉ ⲣⲱ ϥ ⲙ̅ ⲡ ϣⲱⲛⲉ` ⲉⲑ ⲏⲡ ⲛ ⲧⲁ ⲯⲩⲭⲏ · ⲁⲩⲱ̅ ⲁ ⲕ ϣⲱϣⲧ` ⲉⲃⲟⲗ ⲛ̅ ⲧⲉ ⲡⲣⲁⲝⲓⲥ` ⲉⲑ ⲏⲡ · ⲏ̅ ⲡ ϩⲱⲃ ⲉⲧ ⲟⲩⲟ̅ⲛϩ̅ ⲉⲃⲟⲗ · ⲡⲁⲓ̅ ⲉ ϣⲁ ⲩ ⲧⲁⲁ ϥ ϩⲙ̅ ⲡ ⲥⲱⲙⲁ · Ⲡ ⲉ ⲛⲧ ⲁ ϥ ⲛⲁϩⲙⲉ ⲧ · ⲁⲩⲱ̅ ⲁ ϥ ⲛⲟⲩϫⲉ` ⲉⲃⲟⲗ ⲛ̅ϩⲏⲧ · ⲙ̅ ⲡ ⲉⲧ ϣⲧⲟⲣⲧⲣ̅ ⲙ̅ⲙⲟ ⲓ̅ · Ⲡ ⲉⲛⲧ ⲁ ϥ ⲥⲟⲃⲧⲉ` ⲛ̅ ⲧⲁ ϭⲓⲛ ⲃⲱⲕ ϣⲁⲣⲟ ϥ ⲉ ⲥ ⲟⲩⲁⲁⲃ · Ⲡ ⲉⲛⲧ ⲁ ϥ ⲕⲁ̅ ⲛⲁ ⲙⲉⲉⲩⲉ` ⲉ ⲩ ϣⲟⲟⲡ ⲉϩⲟⲩⲛ ⲉⲣⲟ ϥ ⲛ ⲁⲧ ⲧⲱⲗⲙ̅ · Ⲡ ⲉⲛⲧ ⲁ ϥ ⲭⲁⲣⲓⲍⲉ ⲛⲁ ⲓ̅ ⲛ̅ ⲧⲉϥ ⲡⲓⲥⲧⲓⲥ` ⲉ ⲛ ⲥ̅ ⲡⲏϣ ⲁⲛ · Ⲡ ⲉⲛⲧ ⲁ ϥ ⲧⲣⲉ ⲛⲁ ⲙⲉⲉⲩⲉ · ⲙⲛ̅ ⲛⲁ ϣⲟϫⲛⲉ` ϣⲱⲡⲉ` ⲉ ⲩ ⲣ̅ ϩⲟⲩⲟ̅ ⲉϩⲟⲩⲛ` ⲉⲣⲟ ϥ · Ⲡ ⲉⲧ ϯ ⲙ̅ ⲡ ⲟⲩⲁ̅ ⲡ ⲟⲩⲁ̅ · ⲕⲁⲧⲁ ⲛⲉϥ ϩⲃⲏⲩⲉ · Ⲡ ⲉ ⲛⲧ ⲁ ϥ ⲕⲱ̅ ϩⲣⲁⲓ̅ ϩⲛ̅ ⲧⲁ ⲯⲩⲭⲏ̅ · ⲉ ⲧⲙ̅ ⲕⲁ ⲗⲁⲁⲩ ⲛⲁ ⲓ̅ · ⲛ̅ⲥⲁⲃⲗ̅ⲗⲁ ⲕ ⲙⲁⲩⲁⲁ ⲕ` ⲡ ϫⲟⲉⲓⲥ · Ⲟⲩ` ⲅⲁⲣ ⲡ ⲉ ϯ ⲛⲁ ϩⲉ` ⲉⲣⲟ ϥ ⲉ ϥ ⲥⲱⲧⲡ̅ · ⲉ ϥ ⲧⲃ̅ⲃⲏⲩ ⲉ ϩⲟⲩⲟ` ⲉⲣⲟ ⲕ · Ⲧⲉⲛⲟⲩ ⲇⲉ` ⲁ ⲓ ϩⲉ` ⲉⲣⲟ ⲕ · ⲁⲩⲱ̅ ⲁ ⲓ̅ ϫⲱⲕ ⲉⲃⲟⲗ ⲛ̅ ⲧ ⲟⲓⲕⲟⲛⲟⲙⲓⲁ` ⲛ̅ⲧ ⲁ ⲕ ⲧⲁⲛϩⲟⲩⲧ` ⲉⲣⲟ ⲥ · Ⲁⲁ ⲧ` ⲟⲩⲛ` ⲛ ⲙ̅ⲡϣⲁ` ⲉ ⲧⲣⲉ ⲕ ϯ ⲉⲙⲧⲟⲛ ⲛⲁ ⲓ ϩⲛ̅ ⲧⲉⲕ ⲁⲛⲁⲡⲁⲩⲥⲓⲥ` ⲉⲧ ⲟⲩⲁⲁⲃ · ⲛ ⲅ̅ ⲭⲁⲣⲓⲍⲉ ⲛⲁ ⲓ̅ ⲛ̅ ⲧ ⲙⲛ̅ⲧ̅ ⲧⲉⲗⲓⲟⲥ` ⲉⲧ ⲛ̅ϩⲏⲧ ⲕ̅ · ⲉⲧⲉ ⲧ ⲙⲛ̅ⲧ̅ ⲁⲧ ⲛⲟⲃⲉ` ⲧⲉ · ⲙⲛ̅ ⲡ ⲟⲩϫⲁⲓ̅ ⲛ ⲁⲧ ϣⲁϫⲉ` ⲉⲣⲟ ϥ · ⲁⲩⲱ̅ ⲛ ⲁⲧ ϩⲉⲧϩⲱⲧ ϥ̅ · ⲁⲩⲱ̅ ⲛ ⲁⲧ ⲧⲁϩⲟ ϥ · ⲉ ⲓ ⲛⲏⲩ` ϣⲁⲣⲟ ⲕ ⲡⲁ ϫⲟⲉⲓⲥ` ⲓ̅ⲥ̅ ⲡⲉ ⲭ̅ⲥ̅ · ⲙⲁⲣⲉ ϥ ϩⲣⲟⲕ` ⲛ̅ϭⲓ ⲡ ⲕⲱϩⲧ̅ · ⲛ̅ⲧⲉ ⲡ ⲕⲁⲕⲉ` ⲁⲛⲁⲭⲱⲣⲉⲓ ⲛⲁ ϥ · ⲛ̅ⲧⲉ ⲡⲉ ⲭⲁⲱⲥ` ⲣ̅ ϭⲱⲃ · ⲛ̅ⲧⲉ ⲧⲉ ϩⲣⲱ` ⲛ̅ ⲥⲁⲧⲉ` ϣⲱⲡⲉ` ⲛ ⲁⲧ ϭⲟⲙ · ⲛ̅ⲧⲉ ⲧ ⲅⲉϩⲉⲛⲛⲁ` ⲱ̅ϣⲙ̅ · ⲁⲩⲱ̅ ⲛ̅ ⲥⲉ ⲟⲩⲁϩ ⲟⲩ ⲛ̅ⲥⲱ ⲓ̅ ⲛ̅ϭⲓ ⲛ ⲁⲅⲅⲉⲗⲟⲥ ⲉⲧ ⲟⲩⲁⲁⲃ · ⲛ̅ⲧⲉ ⲛ̅ ⲇⲁⲓ̅ⲙⲟⲛⲓⲟⲛ` ⲣ̅ ϩⲟⲧⲉ · Ⲛ ⲥⲉ ⲟⲩⲱ̅ϣ ϥ̅ ⲛ̅ϭⲓ ⲛ ⲁⲣⲭⲱⲛ · ⲛ̅ⲧⲉ ⲛ̅ ⲇⲩⲛⲁⲙⲓⲥ ⲙ̅ ⲡ ⲕⲁⲕⲉ ⲁⲛⲁⲭⲱⲣⲉⲓ ⲛⲁ ⲩ ⲛ̅ ⲥⲉ ϩⲉ` ⲉ ⲡ ⲉⲥⲏⲧ Ⲛ̅ⲧⲉ ⲛ̅ ⲧⲟⲡⲟⲥ` ⲉⲧ ϩⲓ ⲟⲩⲛⲁⲙ ⲁϩⲉ ⲣⲁⲧ ⲟⲩ · Ⲙⲁⲣⲉ ⲡ ⲇⲓⲁⲃⲟⲗⲟⲥ ϫⲓ ϣⲓⲡⲉ` · ⲛ̅ ⲥⲉ ⲥⲱⲃⲉ` ⲛ̅ⲥⲁ ⲡ ⲥⲁⲧⲁⲛⲁⲥ · ⲙⲁⲢⲉ ⲡⲉϥ ϭⲱⲛⲧ̅ ⲱ̅ϣⲙ̅ · ⲛ̅ⲧⲉ ⲧⲉϥ ⲙⲁⲛⲓⲁ` ϩⲣⲟⲕ ⲙ̅ⲙⲟ ⲥ · Ⲙⲁⲣⲉ ⲡⲉϥ ⲧⲁⲓ̅ⲟ ϫⲓ ϣⲓⲡⲉ · ⲛ̅ⲧⲉ ⲧⲉϥ ⲟⲣⲅⲏ` ⲟⲩⲱ̅ϣ ϥ̅ · ⲙⲁⲣ ⲟⲩ ⲥⲉⲕ` ⲛⲉϥ ϣⲏⲣⲉ ⲉ ⲡ ⲉⲥⲏⲧ ⲛ̅ ⲥⲉ ⲡⲉⲣⲕ̅ ⲧⲉⲩ ⲛⲟⲩⲛⲉ ⲧⲏⲣ ⲥ̅ · Ⲙⲁ` ⲛⲁ ⲓ̅ ⲛ̅ ⲧ ⲉⲝⲟⲩⲥⲓⲁ` ⲉ ⲧⲣ ⲁ ⲙⲟⲟϣⲉ · ⲁⲩⲱ̅ ⲛ̅ ⲧⲁ ϫⲉⲕ` ⲧⲁ ϩⲓⲏ̅ ⲉⲃⲟⲗ ⲁϫⲛ̅ ϩⲓⲥⲉ ϩⲓ ϣⲧⲟⲣⲧⲣ̅ · ⲉ ⲓ ⲛⲏⲩ ϣⲁⲣⲟ ⲕ ⲡⲁ ϫⲟⲉⲓⲥ ϫⲉⲕⲁⲥ` ⲉⲓⲉ ϫⲓ ⲛ̅ ⲛ ⲁⲅⲁⲑⲟⲛ` ⲛ̅ ⲛ ⲉ ⲛ ⲧ ⲁ ⲩ ⲱ̅ⲛϩ̅ · ϩⲛ̅ ⲟⲩⲟⲡ · Ⲛ ⲁⲓ̅ ⲇⲉ` ⲛⲧⲉⲣⲉ ϥ ϫⲟⲟ ⲩ · ⲛ̅ϭⲓ ⲓ̅ⲱϩⲁⲛⲛⲏⲥ ⲡ ⲑⲉⲟ ⲗⲟⲅⲟⲥ · ⲉ ϥ ϭⲱϣⲧ̅ ⲉ ⲙ ⲙⲁ` ⲛ̅ ϣⲁ` ⲉ ϥ ϯ ⲉⲟⲟⲩ ⲙ̅ ⲡ ⲛⲟⲩⲧⲉ · Ⲉ ⲁ ϥ ⲡⲉⲣϣ̅ ⲛⲉϥ ϭⲓϫ ⲟⲛ` ⲉⲃⲟⲗ ⲁ ϥ ϣⲗⲏⲗ · ⲉ ϥ ϫⲱ ⲙ̅ⲙⲟ ⲥ · ϫⲉ Ⲛ̅ⲧⲟⲕ` ⲕ ϣⲟⲟⲡ ⲛⲙ̅ⲙⲁ ⲓ · ⲡⲁ ϫⲟⲉⲓⲥ ⲓ̅ⲥ̅ ⲡⲉ ⲭ̅ⲥ̅ · Ⲁⲩⲱ̅ ⲛ̅ ⲧⲉ ⲩⲛⲟⲩ ⲁ ϥ ϥⲟϭ ϥ̅ ⲉ ⲡ ⲉⲥⲏⲧ` ⲉ ⲡ ϣⲓⲕ ⲛ̅ⲧ ⲁ ⲩ ϣⲁⲕⲧ ϥ̅ · ⲡ ⲙⲁ` ⲉⲧⲉ ⲛⲉϥ ϩⲟⲓⲧⲉ ⲡⲟⲣϣ̅ ⲛ̅ϩⲏⲧ ϥ̅ · ⲁⲩⲱ̅ ⲛ̅ⲧⲉⲣⲉ ϥ ϫⲟⲟ ⲥ ⲛⲁ ⲩ ϫⲉ ϯ ⲣⲏⲛⲏ` ⲁⲩⲱ ⲧⲉ ⲭⲁⲣⲓⲥ · ⲁ ϥ ⲕⲁ` ⲛⲉ ⲥⲛⲏⲩ ⲉⲃⲟⲗ · ⲁ ⲩ ⲃⲱⲕ Ⲁ ⲩ ⲉⲓ̅ ⲉⲃⲟⲗ ⲙ̅ ⲡⲉϥ ⲣⲁⲥⲧⲉ · ⲛ̅ⲧⲟϥ ⲙⲉⲛ` ⲙ̅ⲡ ⲟⲩ ϩⲉ` ⲉⲣⲟ ϥ · ⲁⲗⲗⲁ ⲁ ⲩ ϩⲉ` ⲉ ⲡⲉϥ ⲥⲁⲛⲇⲁⲗⲓⲟⲛ · ⲙⲛ̅ ⲟⲩ ⲕⲁϩ ⲛ̅ ⲃⲣ̅ⲣⲉ ϩⲣⲁⲓ̅ ϩⲙ̅ ⲡ ⲙⲁ ⲛ̅ⲧ ⲁ ϥ ⲃⲱⲕ ⲉ ⲡ ⲉⲥⲏⲧ ⲉⲣⲟ ϥ · Ⲁ ⲩ ⲣ̅ ⲡ ⲙⲉⲉⲩⲉ ⲗⲟⲓⲡⲟⲛ ⲙ̅ ⲡ ϣⲁϫⲉ · ⲛ̅ⲧ ⲁ ⲡ ϫⲟⲉⲓⲥ ϫⲟⲟ ϥ ⲙ̅ ⲡⲉⲧⲣⲟⲥ ϫⲉ ⲉⲓϣⲁⲛ ⲟⲩⲱϣ ⲉ ⲧⲣⲉ ϥ ϭⲱ̅ ϣⲁⲛ ϯ ⲉⲓ̅ · ⲛ̅ⲧⲕ̅ ⲛⲓⲙ` ⲛ̅ⲧⲟⲕ ⲟⲩⲁϩ ⲕ̅ ⲛ̅ⲥⲱ ⲓ̈ · Ⲁⲩⲱ̅ ⲁ ⲩ ϯ ⲉⲟⲟⲩ ⲙ̅ ⲡ ϫⲟⲉⲓⲥ` ⲓ̅ⲥ̅ ⲡⲉ ⲭ̅ⲥ̅ · ⲉϫⲛ̅ ⲧⲉ ϣⲡⲏⲣⲉ ⲛ̅ⲧ ⲁ ⲥ ϣⲱⲡⲉ` ⲙ̅ ⲡ ⲙⲁⲕⲁⲣⲓⲟⲥ ⲛ ⲁⲡⲟⲥⲧⲟⲗⲟⲥ · ⲁⲩⲱ ⲛ ⲉⲩⲁⲅⲅⲉⲗⲓⲥⲧⲏⲥ · ⲁⲩⲱ̅ ⲡ ⲑⲉⲟ ⲗⲟⲅⲟⲥ · ⲁⲩⲱ̅ ⲡ ⲡⲁⲣⲑⲉⲛⲟⲥ` ⲉⲧ ⲟⲩⲁⲁⲃ · ⲡ ϩⲁⲅⲓⲟⲥ` ⲓ̅ⲱϩⲁⲛⲛⲏⲥ · ⲡ ⲙⲉⲣⲓⲧ` ⲙ̅ ⲡⲉ ⲭ̅ⲥ̅ ⲓ̅ⲥ̅ ⲡⲉⲛ ϫⲟⲉⲓⲥ · ⲁⲩⲱ ⲡⲉⲛ ⲛⲟⲩⲧⲉ · ⲁⲩⲱ ⲡⲉⲛ ⲥⲱⲧⲏⲣ · Ⲡⲁⲓ̅ ⲉⲣⲉ ⲉⲟⲟⲩ ⲛⲓⲙ ⲡⲣⲉⲡⲉⲓ̅ ⲙ̅ ⲡ ⲉⲓⲱⲧ ⲛⲙ̅ⲙⲁ ϥ · ⲙⲛ̅ ⲡⲉ ⲡⲛ̅ⲁ̅ ⲉⲧ ⲟⲩⲁⲁⲃ · ⲛ̅ ⲣⲉϥ ⲧⲁⲛϩⲟ` ⲙ̅ ⲡ ⲧⲏⲣ ϥ̅ · ⲁⲩⲱ̅ ⲛ̅ ϩⲟⲙⲟⲟⲩⲥⲓⲟⲛ · ⲧⲉⲛⲟⲩ · ⲁⲩⲱ̅ ⲛ̅ ⲟⲩⲟ̅ⲉⲓϣ ⲛⲓⲙ · ϣⲁ ⲛ ⲁⲓⲱⲛ ⲧⲏⲣ ⲟⲩ` ⲛ̅ ⲛ ⲁⲓ̅ⲱⲛ` ϩⲁⲙⲏⲛ :—
[ϩⲟⲙⲛⲧ ⲁⲩⲱ ⲧ ⲡⲟⲣⲛⲉ] ⲓⲁ ⲙⲛ̄ [ⲡ ϫ] ⲓⲟⲩⲉ ⲁⲩⲱ ⲡ̣ ϭⲟⲗ ⲙ ⲛ̣ ⲡ ⲁ ⲛⲁϣ ⲛ̣ ⲛⲟⲩϫ ⲥ ⲉ̣ ⲟ̣ ⲩⲟⲛϩ ⲉⲃⲟⲗ ϩⲙ̄ ⲡ ⲣⲱⲙⲉ ⲉⲧ ⲉⲓⲣⲉ ⲙⲙⲟ ⲟⲩ · ⲁⲩⲱ ϣⲁ ⲩ ⲉⲓⲙⲉ ⲉⲣⲟ ϥ ⲏ ⲛ ⲥⲉ ϩⲉ ⲉⲣⲟ ϥ ⲛ̄ ϩ ⲁ̣ ϩ ⲛ ⲥⲟⲡ ⲛϭⲓ ⲛ ⲉⲧ ϩⲓⲧⲟⲩⲱ ϥ ⲁⲩⲱ ⲛ ⲉⲧ ⲟⲩⲏϩ ⲛⲙⲙⲁ ϥ · ⲡ ⲉⲧ ⲙⲟⲥⲧⲉ ϩⲱ ⲱ ϥ ⲙ ⲡ ⲉⲧ ϩⲓ ⲧⲟⲩⲱ ϥ · ⲏ̂ ⲡ ⲉⲧ ⲕⲏϩ ⲉ ⲡ ⲉⲧ ϩⲓⲧⲟⲩ [ⲱ ϥ] [ⲉ ⲩ ⲛ̄] ϩ̣ⲟ̣ ⲩ ⲛ̣ [ϩⲛ̄ ⲡ ϩⲏⲧ] [ⲁⲩⲱ] [ⲛ̄ ⲥⲉ] [ⲟⲩⲟⲛϩ̄] [ⲉⲃⲟⲗ] [ⲁⲛ] [ⲉ] [ⲛ ⲉⲧ ϩⲓⲧⲟⲩⲱ] [ⲟⲩ] [ⲁ] [ⲩⲱ] [ⲛ ⲉⲧ ⲟⲩⲏϩ] [ⲛⲙ̄] [ⲙⲁ ⲩ ·] [ⲁⲗⲗⲁ] [ⲛ ⲑ ⲉ] [ⲉⲧⲉⲣⲉ ⲡ ⲇⲓ̈ⲁⲃⲟ] [ⲗⲟⲥ] [ϩⲏⲡ] [ⲙⲛ ⲛⲉϥ] ⲇⲁⲓⲙⲱⲛ ⲙ̄ ⲡ̣ ⲕⲁ ⲕⲉ ϩⲛ ⲛ ⲉⲧ ⲉ̣ ϥ ⲉⲓ ⲣⲉ ⲙⲙⲟ ⲟⲩ ϩⲛ̄ ⲟⲩ ⲙⲟⲥⲧⲉ ⲙ ⲡ ⲅⲉⲛⲟⲥ ⲧⲏⲣ ϥ ⲛ ⲛ ⲣⲱⲙⲉ ⲧⲁⲓ̂ ⲟⲛ ⲧⲉ ⲑ ⲉ ⲙ̄ ⲡ ⲉⲧ ⲕⲏϩ ⲉ ⲡ ⲉⲧ ϩⲓⲧⲟⲩⲱ ϥ ⲁⲩⲱ ⲉⲧ ⲙⲟⲥⲧⲉ ⲙ̄ ⲙⲟ ϥ ⲉⲣⲉ ⲛⲉϥ ϩⲃⲏⲩⲉ ⲙ ⲡⲟⲛⲏ ⲣⲟⲛ ϩⲏⲡ ⲙ ⲡⲉϥ ϩⲟⲩⲛ · ⲉⲣⲉ ⲡⲉ ϩⲟⲟⲩ ⲙⲛ ⲧⲉ ⲩϣⲏ ⲟⲛ ⲕⲁⲕⲉ ⲛⲁ ϥ ϩⲛ ⲛ ⲧⲁⲙⲓⲟⲛ ⲙ ⲡⲉϥ ϩⲏⲧ · ⲉⲧⲃⲉ ϫⲉ ⲛⲉϥ ϩ ⲃ̣ⲏ̣ ⲩⲉ ⲟⲩⲟⲛϩ ⲉ̣ⲃ̣ⲟ̣ⲗ̣ ⲁⲛ · ⲉ̣ ⲧⲃⲉ ⲡⲁ ⲛ̣ ⲟ ⲃ̣ⲉ̣ ⲁ ⲡ ⲉ̣ ⲡⲛ︦ⲁ ⲉⲧ ⲟ̣ [ⲩⲁ] ⲁⲃ ϫⲟⲟ ⲥ [ⲉ ϥ ⲥⲟⲟⲩⲛ] ϫⲉ ⲟⲩ ⲛⲟ [.] [ⲧⲉⲓⲁ ⲛ̣ⲉ̣ [.] ⲛ̄ ϩⲟⲩⲟ ⲉ ⲛ] ⲁⲛⲟ ⲙ̣ [ⲓⲁ ⲧⲏⲣ ⲟⲩ] ⲉⲧⲃⲉ ⲛ ⲉⲧ ⲉⲓⲣⲉ [ⲛ̄ ⲛⲁⲓ ϫⲉ] ⲡ ⲉⲧ ϣⲁϫⲉ ⲙⲛ̄ ⲡ ⲉⲧ ϩⲓⲧⲟⲩⲱ ϥ ⲛ ϩⲉⲛ ϣⲁϫⲉ ⲛ ⲉⲓ ⲣⲏⲛⲓⲕⲟⲛ · ⲉⲣⲉ ⲧ ⲙⲛ︦ⲧ ϫⲁϫⲉ ϩⲙ̄ ⲡⲉϥ ϩⲏⲧ ⲙⲛ ⲡ ⲕⲱϩ ⲁⲩⲱ ⲡ ⲙⲟⲥⲧⲉ · ϯ ⲛⲁⲩ ⲕⲁⲧⲁ ⲛⲉⲩ ϩⲃⲏⲩⲉ · ⲁⲩⲱ ⲕⲁ ⲧⲁ ⲧ ⲡⲟⲛⲏⲣⲓⲁ ⲛ̄ ⲛⲉⲩ ⲙⲉⲉⲩⲉ · ϯ ⲛⲁⲩ ⲙ̄ ⲡⲉⲩ ⲧⲟⲩ ⲉⲓⲟ · ⲉ ϥ ⲛⲁ ϯ ⲟⲩ ϭⲉ ⲛⲁ ⲩ̣̣ ⲏ̂ ⲁϣ ⲡⲉ ⲡⲉⲩ ⲧⲟⲩ ⲉⲓⲟ̂ · ⲉ ϥ ⲛⲁ ϯ ⲡ ⲥⲁ ϩ ⲟⲩ ϩⲓⲱ ⲟⲩ ⲛ̄ⲧ ⲁ ⲩ ⲙⲉⲣⲓⲧ ϥ̄ · ⲛ ϥ̄ ⲁⲁ ϥ ⲛ̣ ⲟ̣ ⲩ ⲕⲗⲟⲙ ⲉϫ ⲛ̣ [ⲧ] ⲉⲩ ⲁⲡⲉ · [...] ⲛ̣ ϣⲁϫⲉ [...] ⲉ̣ ⲧⲟⲩ [...] ϯⲗ [...] [...] [ⲕ ⲛⲁ ϣⲣϣⲱ] ⲣ ⲟⲩ ⲛ ⲅ̄ ⲧ ⲙ̣ [ⲕⲟ] ⲧ ⲟⲩ · Ⲱ̂ ⲧⲉ ⲥⲙⲁⲙⲁⲁⲧ ⲛ̣̄ ⲧⲟ · ⲱ ⲧ ⲙⲛ︦ⲧ ⲙⲁⲓ̈ ⲣⲱⲙⲉ · ⲉⲣⲉ ⲕⲟⲥⲙⲉⲓ · ϩⲛ ⲥⲁ ⲛⲓⲙ · ⲛ ⲁⲣⲉⲧⲏ ⲛⲧⲉ ⲡⲉ ⲡⲛ︦ⲁ ⲉⲣⲉ ⲃⲏⲕ ⲉⲣⲁⲧ ϥ̄ ⲙ ⲡⲉ ⲭⲥ︦ · ⲉ ⲧⲣⲉ ϫⲓ ⲕⲁⲧⲁ ⲡⲟⲩ ⲙ̣ ⲡϣⲁ · ϩⲛ ⲙ ⲙⲁ ⲛ ⲙⲧⲟⲛ ⲉⲧ ϩⲛ ⲙ ⲡⲏⲩⲉ · ⲡ ⲟⲩ ⲉⲓⲛⲉ ⲅⲁⲣ ⲟⲩⲉⲓⲛⲉ ⲛ̄ ⲣⲱⲙⲉ ⲁⲛ ⲡⲉ ⲁ̣ⲗ̣ⲗ̣ [ⲁ] [...] [...] [...] [...] [...] [...] [...] [...] [...]
ⲧ ⲙ̄ⲛ︦ⲧ ⲣⲉϥ ϭⲉⲧⲡ ⲣⲱⲙⲉ ⲉⲃⲟⲗ ⲡ ⲕⲣⲟϥ · ⲡ ⲣⲁϣⲉ ⲉϫⲙ ⲡ ⲧⲁⲕⲟ ⲙ ⲡ ⲉⲧ ϩⲓⲧⲟⲩⲱ ⲕ ⲁⲗⲗⲁ ⲧⲉ ⲅⲣⲁⲫⲏ ⲙ ⲡ ⲛⲟⲩⲧⲉ ϣⲟ ⲟⲡ ⲟⲩⲃⲏ ⲥ · ⲁⲩⲱ ⲛ ⲉⲛⲧ ⲁ ⲥ ϫⲟⲟⲩ ϫⲓⲛ ⲛ ϣⲟ ⲣⲡ ⲉⲧⲃⲉ ⲛ ⲉⲧ ⲉⲓⲣⲉ ⲛ ⲛⲁⲓ̂ ⲉ ⲧⲁ ⲟⲩⲟⲟ ⲥ ⲉ ⲡ ⲉⲥⲏⲧ ⲁⲩⲱ ⲛ ⲥ ϣⲁϣ ⲥ̄ ⲉⲃⲟⲗ · ⲛ ⲑ ⲉ ⲛ ⲛ ⲉ ⲧⲉ ⲛ ⲥⲉ ϣⲟⲟⲡ ⲁⲛ ϩⲙ ⲡ ⲥⲟⲡ · ⲁⲩⲱ ⲡ ⲛⲁⲩ · ⲉⲧ ⲥ ⲛⲁ ϯ ⲙ ⲡⲉⲥ ⲡⲛ︦ⲁ ⲉ ⲛ ϭⲓϫ ⲙ ⲡ ⲉⲧ ⲙⲟⲥ ⲧⲉ ⲙⲙⲟ ⲥ · ⲡⲉ ⲭ̄ⲥ̄ ⲙⲛ ⲛⲉⲥ ⲕⲉ ϩⲃⲏⲩⲉ ⲧⲏⲣ ⲟⲩ ⲛ ⲥⲓϣⲉ · ⲕⲁⲧⲁ ⲡ ⲉⲧ ⲥⲏϩ ϫⲉ ⲡ ⲉⲧ ⲛⲁ ⲣⲁϣⲉ ⲉϫⲙ ⲡ ⲉⲧ ⲛⲁ ⲧⲁ ⲕⲟ · ⲛ ϥ ⲛⲁ ⲣ ⲃⲟⲗ ⲁⲛ ⲉ ⲡ ⲉⲑ ⲟⲟⲩ · ⲕⲁⲓ ⲅⲁⲣ ⲛⲧⲉⲣⲉ ⲡ ϫⲟⲉⲓⲥ ⲣ ⲣⲱⲙⲉ ⲙⲛ ⲛ ⲣⲱⲙⲉ · ⲡ ⲛⲟⲩⲧⲉ ⲁⲩⲱ ⲡ ϣⲏⲣⲉ ⲙ̄ ⲡ ⲛⲟⲩⲧⲉ · ⲡⲉ ⲛ̄ ⲧ ⲁ ϥ ϯ ⲛⲟⲙⲟⲥ ⲛ ⲁⲇⲁⲙ ϩⲙ ⲡ ⲡⲁⲣⲁⲇⲓⲥⲟⲥ ⲉ ⲧⲙ ⲟⲩⲱⲙ ⲉⲃⲟⲗ ϩⲙ ⲡ ϣⲏⲛ ⲡ ⲉⲛⲧ ⲁ ϥ ϯ ⲛⲟ ⲙⲟⲥ ⲛ ⲁⲃⲣⲁϩⲁⲙ ϩⲛ ⲟⲩ ⲥⲃⲃⲉ ⲛ ⲥⲁⲣⲝ ⲙⲛ ⲡⲉϥ ⲏⲓ̈ ⲡ ⲉⲛⲧ ⲁ ϥ ϣⲁϫⲉ ⲙⲛ ⲙⲱⲩⲥⲏⲥ ϩⲓ ⲡ ⲃⲁⲧⲟⲥ · ⲉ ⲁ ϥ ⲣ̄ ⲛⲉⲓ ϭⲟⲙ ⲧⲏⲣ ⲟⲩ ϩⲣⲁⲓ̈ ϩⲙ ⲡⲉϥ ϭⲉ ⲣⲱⲃ · ⲡⲁⲓ̈ ⲛⲧ ⲁ ϥ ϣⲁϫⲉ ⲙⲛ ⲙⲱ ⲩⲥⲏⲥ ⲉⲧⲃⲏⲏⲧ ϥ̄ ϫⲉ ϫⲓ ⲛⲁ ⲕ ⲙ ⲡⲉⲓ ϭⲉⲣⲱⲃ ϩⲣⲁⲓ̈ ϩⲛ̄ ⲧⲉⲕ ϭⲓϫ · ⲡⲁⲓ̈ ⲉⲧ ⲕ ⲛⲁ ⲣ ⲛⲉⲓ ⲙⲁⲉⲓⲛ ⲧⲏⲣ ⲟⲩ ϩⲣⲁⲓ̈ ⲛ̄ϩⲏ ⲧ ϥ̄ · ⲉ ⲁ ϥ ⲣ̄ ϩⲟⲩⲉ ϫⲟ ⲟⲕ ⲟⲩ ⲉⲃⲟⲗ ⲙ ⲡⲉ ⲙ ⲧⲟ ⲉⲃⲟⲗ ⲙ ⲫⲁⲣⲁⲱ ⲙⲛ ⲛ ⲣⲙⲛ ⲕⲏ ⲙⲉ ⲧⲏⲣ ⲟⲩ · ϩⲛ ⲧ ϭⲟⲙ ⲙ ⲡⲉϥ ϭⲃⲟⲓ̈ ⲛ ⲑ ⲉ ⲉⲧ ⲥⲏϩ ϫⲉ ⲡ ⲉⲛⲧ ⲁ ϥ ⲙ ⲡ ⲓⲏ︦ⲗ ⲉⲃⲟⲗ ϩⲙ ⲡ ⲕⲁϩ ⲛ ⲕⲏⲙⲉ ϩⲛ ⲟⲩ ϭⲓϫ ⲉ ⲥ ϫⲟⲟⲣ · ⲁⲩⲱ ϩⲛ ⲟⲩ ϭⲃⲟⲓ̈ ⲉ ϥ ϫⲟ ⲥⲉ · ⲡ ⲉⲛⲧ ⲁ ϥ ϯ ⲛⲟⲙⲟⲥ ⲙ ⲙⲱ ⲩⲥⲏⲥ ϩⲓ ⲧ ⲉⲣⲏⲙⲟⲥ ⲁⲩⲱ ⲡ ⲉⲛⲧ ⲁ ⲉⲛ ⲧⲟⲗⲏ ⲛⲓⲙ ϩⲓ ⲛⲟ ⲙⲟⲥ ⲛⲓⲙ ϣⲱ ⲡⲉ ⲉⲃⲟⲗ ϩⲓⲧⲟⲟⲧ ϥ̄ ⲡ ⲉⲛⲧ ⲁ ϥ ⲣ ⲛⲁⲓ ⲉ ⲁ ϥ ⲣ ϩⲟⲩⲟ ⲉ ⲛ ⲉⲧⲉ ⲙⲡ ⲛ ϫⲟⲟ ⲩ ⲉⲙⲁ ⲧⲉ ⲉⲙⲁⲧⲉ · ⲉ ⲙⲛ ϣⲓ ϣⲟⲟⲡ ⲛ ⲛⲉϥ ϭⲟⲙ · ⲁⲩⲱ ⲉ ⲙⲛ ϫⲱⲕ ϣⲱⲡⲉ ⲛ ⲛⲉϥ ϣⲡⲏⲣⲉ · ⲛⲧⲉⲣⲉ ϥ ⲣ ⲣⲱⲙⲉ ϭⲉ ⲙⲛ ⲛ ⲣⲱⲙⲉ ⲡ ⲛⲟⲩⲧⲉ ⲡⲉ ⲁⲩⲱ ⲡ ϣⲏⲣⲉ ⲙ ⲡ ⲛⲟⲩⲧⲉ · ⲁ ϥ ϯ ⲡⲉϥ ⲟⲩⲟⲓ̈ ⲉⲣⲟ ϥ ⲛϭⲓ ⲟⲩ ⲛⲟ ⲙⲓⲕⲟⲥ · ⲁ ϥ ϫⲛⲟⲩ ϥ ⲉ ϥ ⲡⲓⲣⲁ ⲍⲉ ⲙⲙⲟ ϥ ϫⲉ ⲁϣ ⲧⲉ ⲧ ⲛⲟϭ ⲛ ⲉⲛⲧⲟⲗⲏ ϩⲣⲁⲓ̈ ϩⲙ ⲡ ⲛⲟⲙⲟⲥ · ⲉ ⲁ ϥ ⲟⲩⲱϣⲃ ⲛⲁ ϥ ⲛϭⲓ ⲡ ⲥⲱ ⲧⲏⲣ ⲙ ⲙⲉ ⲓ̄ⲥ̄ · ϫⲉ ⲥⲱⲧⲙ̄ ⲡ ⲓⲏ︦ⲗ ⲡ ϫⲟⲉⲓⲥ ⲡⲉⲕ ⲛⲟⲩⲧⲉ ⲟⲩⲁ ⲛⲉ · ⲉ ⲕⲉ ⲙⲉⲣⲉ ⲡ ϫⲟⲉⲓⲥ
⸓ Ⲛ ⲣⲙ ⲙ ⲁⲟ ⲉ ⲩ ⲛⲁ ϯ ⲉ ⲟⲟⲩ ⲙ ⲡ ⲣⲙ ⲙ ⲁⲟ ϩⲙ ⲡ ⲛⲁ · ϩⲙ̄ ⲡ ⲧⲣⲉ ⲩ ⲥⲟⲟⲩ ⲧⲛ ⲛ ⲧⲟⲟⲧ ⲟⲩ ⲉⲃⲟⲗ ϩⲛ ⲧ ⲙⲛ︦ⲧ ⲛⲁ · ⲏ̂ ⲛ ⲉⲧ ϣⲁⲁⲧ ⲉⲧ ⲏⲡ ⲉ ⲧⲉⲓ ⲫⲩⲥⲓⲥ ⲛ̄ ⲟⲩⲱⲧⲛ ⲙⲙⲁⲩ · ⸓ Ⲛ ϩⲏⲕⲉ ⲉ ⲩ ⲛⲁ ϯ ⲉⲟⲟⲩ ⲛ ⲧ ⲉⲛ ⲧ ⲁ ⲥ ϫⲡⲟ ⲙ̄ ⲡ ⲉⲛ ⲧ ⲁ ϥ ⲣ ϩⲏⲕⲉ ⲉ̂ ϩⲛⲁ ϥ ⲉⲧⲃⲏⲏ ⲧ ⲛ · ϫⲉⲕⲁⲥ ⲉϥⲉ ⲁⲁ ⲛ ⲛ̄ ⲣⲙ ⲙ ⲁⲟ ϩ̇ⲛ ϩⲉⲛ ϩⲃⲏⲩⲉ ⲛ ⲇⲓⲕⲁⲓⲟⲥⲩⲛⲏ · ⸓ Ⲛ ϩⲙϩⲁⲗ ⲉ ⲩ ⲛⲁ ϯ ⲉⲟⲟⲩ ⲛ ⲧ ⲉⲛ ⲧ ⲁ ⲥ ϫⲡⲟ · ⲙ ⲡ ⲉⲛ ⲧ ⲁ ϥ ⲡⲱϩⲧ̄ ⲙ̄ ⲙⲟ ϥ ⲉⲃⲟⲗ · ⲉ ⲁ ϥ ϫⲓ ⲛ ⲟⲩ ⲙⲟⲣⲫⲏ ⲛ ϩⲙϩⲁⲗ ⲉⲧ ⲃⲏⲏⲧ ⲛ · ϩⲙ̄ ⲡ ⲧⲣⲉ ⲩ ⲟⲩⲱⲛϩ ⲉⲃⲟⲗ ⲛ ⲟⲩ ⲙⲛ︦ⲧ ϩⲙϩⲁⲗ ⲛ ⲅⲛⲏ ⲥⲓⲟⲥ ⲉϩⲟⲩⲛ ⲉ ⲛⲉⲩ ϫⲓϫⲓⲥⲟⲟⲩⲉ ⲕⲁⲧⲁ ⲥⲁ ⲣⲝ · ⲛ ϩⲟⲩⲟ ⲇⲉ ⲉϩⲟⲩⲛ ⲉ ⲛ ⲉⲛⲧⲟ ⲗⲏ ⲙ ⲡⲉⲛ ϫⲟⲉⲓⲥ ⲧⲏⲣ ⲛ ϩⲓ ⲟⲩ ⲥⲟⲡ · Ⲁ ⲛⲟⲛ ⲛ ⲟⲩⲏⲏⲃ ⲉ ⲛ ⲛⲁ ϯ ⲉⲟⲟⲩ ⲛ̄ ⲧ ⲉⲛⲧ ⲁ ⲥ ϫ̣ⲡ̣ⲟ ⲛⲁ ⲛ ⲙ ⲡ ⲟⲩⲏ ⲏⲃ ϣⲁ ⲉⲛⲉϩ ⲕⲁⲧⲁ ⲧ ⲇⲁⲝⲓⲥ ⲙ̇ ⲙⲉⲗⲭⲓⲥⲉⲇⲉⲕ ϩⲙ ⲡ ⲧⲣⲉ ⲛ ⲧⲃⲃⲟ ⲛ · ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ⲛ ⲟⲩⲏⲏⲃ ⲉⲧ ϩⲏⲛ ⲉϩⲟⲩⲛ ⲉ ⲡ ⲛⲟⲩⲧⲉ ⲙⲁ ⲣ ⲟⲩ ⲧⲃⲃⲟ ⲟⲩ ⲙⲏⲡⲟⲧⲉ ⲛⲧⲉ ⲡ ϫⲟⲉⲓⲥ ⲧⲁⲕⲉ ϩⲟⲓⲛⲉ ⲉⲃⲟⲗ ⲛϩⲏ ⲧ ⲟⲩ · Ⲉ ⲛ ⲣ ϩⲟⲩⲉ ⲣ ϩⲟⲧⲉ ⲟⲛ · ϫⲉ ⲛⲛⲉ ⲩ ϭⲛ ⲧ ⲛ ⲉ ⲛ ϩⲏⲛ ⲉϩⲟⲩⲛ ⲉⲣⲟ ϥ ⲙ̄ ⲡⲉⲓ ⲙⲁ ⲡⲁⲣⲁ ⲟⲩ ⲟⲛ ⲛⲓⲙ · ⲉ ⲛ ⲟⲩ ⲏⲩ ⲇⲉ ⲉⲃⲟⲗ ⲙ̄ ⲙⲟ ϥ ϩⲙ ⲡ ⲕⲉ ⲙⲁ ⲡⲁⲣⲁ ⲟⲩⲟⲛ ⲛⲓⲙ ⲉⲧⲃⲉ ⲛⲉⲛ ⲛⲟⲃⲉ · Ⲁ ⲛⲟⲛ ⲇⲉ ⲧⲏⲣ ⲛ̄ ϩⲓ ⲟⲩⲟⲡ · ⲉⲓⲧⲉ ⲛ ⲟⲩⲏⲏⲃ ⲉⲓⲧⲉ ⲡ ⲗⲁⲟⲥ · ⲙⲁⲣⲉ ⲛ ⲡⲁⲣⲁⲕⲁⲗⲉⲓ ⲁⲩⲱ ⲛ ⲧⲛ ⲧⲱ ⲃϩ ϩⲙ̄ ⲡⲉⲛ ϩⲏⲧ ⲧⲏⲣ ϥ̄ · ⲛ ⲧ ⲉ ⲧⲉ ⲟⲩⲛ ϣ ϭⲟⲙ ⲙⲙⲟ ⲥ ⲉ ⲥⲟⲡⲥ ⲉϫⲱ ⲛ ⲛ̄ⲛⲁ ϩⲣⲙ̇ ⲡ ⲛⲟⲩⲧⲉ ⲉϩⲟⲩⲉ ⲉ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ⲧⲉ ⲑⲉⲟⲇⲱⲕⲟⲥ ⲉⲧ ⲟⲩⲁⲁⲃ ⲙⲁⲣⲓⲁ ⲧ ⲉⲛⲧ ⲁ ⲡ ⲛⲟⲩ ⲧⲉ ϯ ⲉⲟⲟⲩ ⲛⲁ ⲥ ϩⲛ̄ ⲧ ⲡⲉ · ⲁⲩⲱ ϩⲓ ϫⲙ ⲡ ⲕⲁϩ ⲉϩⲟⲩⲉ ⲡ ⲥⲱⲛⲧ ⲧⲏ ⲣ ϥ · ⲛ ⲉⲧ ⲛ ⲛⲁⲩ ⲉⲣⲟ ⲟⲩ · ⲙⲛ ⲛ ⲉ ⲧ ⲛ ⲛⲁⲩ ⲉⲣⲟ ⲟⲩ ⲁⲛ ϫⲉⲕⲁⲥ ⲉⲥⲉ ⲡⲣⲉⲥ ⲃⲉⲩⲉ ϩⲁⲣⲟ ⲛ ⲛ̄ ⲛ̄ⲁ̇ϩⲣⲙ ⲡⲉⲥ ϣⲏ ⲣⲉ ⲡ ⲛⲟⲩⲧⲉ ⲙ ⲙⲉ · Ϫ ⲉⲕⲁⲥ ⲉϥⲉ ϩⲱⲃⲥ̄ ⲉⲃⲟⲗ ⲉϫⲛ ⲛⲉⲛ ⲛⲟⲃⲉ ⲛⲧ ⲁ ⲛ ⲁ ⲁ ⲩ ϣⲁ ⲡⲉⲓ ⲙⲁ ϩⲙ ⲡ ⲛⲟϭ ⲙ ⲡⲉ ⲗⲁⲅⲟⲥ ⲛ ⲧⲉϥ ⲙⲛⲧ ⲙⲁⲓ ⲣⲱ ⲙⲉ · ⲛ ϥ ϥⲉⲓ ⲉⲃⲟⲗ ⲙⲙⲟ ⲛ ⲙ ⲡⲉⲓ ϩⲏⲧ ⲛ ⲱⲛⲉ
ⲇⲁⲓⲙⲱⲛ ⲉ ⲧ ⲣ̣ [ⲉ ⲩ] ⲕⲗⲏⲣⲟⲛⲟⲙⲉⲓ ϩⲱ ⲟⲩ ⲛⲙⲙⲁ ϥ ⲙ ⲡ ⲕⲱϩⲧ ⲙⲛ ⲡ ϥⲛ︦ⲧ · ⲉ ⲩ ϣⲟⲃⲉ ⲉⲣⲟ ϥ ⲧⲉⲛⲟⲩ ϩⲛ ⲟⲩ ⲛϩⲣⲁⲓ̈ ϩⲛ̄ ⲁⲙⲛⲧⲉ · ⲛϭⲓ ⲛ ⲉⲛ ⲧ ⲁ ⲩ ⲃⲱⲕ ⲉ ⲡ ⲉⲥⲏⲧ ⲉⲣⲟ ϥ ⲧⲏⲣ ⲟⲩ ϫⲓⲛ ⲛ ϣⲟⲣⲡ ϣⲁ ϩⲣⲁⲓ̈ ⲉⲧⲉⲛⲟⲩ ⲙⲛ ⲛ ⲉⲧ ⲛⲁ ⲃⲱⲕ ⲟⲛ ⲉ ⲡ ⲉ ⲥⲏⲧ ⲉⲣⲟ ϥ ϣⲁ ϩⲣⲁⲓ̈ ⲉ ⲧ ⲥⲩⲛⲧⲉ ⲗⲉⲓⲁ ⲙ̄ ⲡ ⲁⲓⲱⲛ ⲕⲁⲧⲁ ⲡⲉ ⲙⲡϣⲁ ⲛ̄ ⲛ̄ ⲛⲟⲃⲉ ⲙ ⲡ ⲟⲩⲁ ⲡ ⲟⲩⲁ · ⲟⲩ ϭⲉ ⲧⲉ ⲛⲟⲩ ⲡⲉ ⲡ ϣ ⲓ̣ ⲃⲉ ⲙ ⲡ ⲇⲓⲁⲃ ⲟ̣ [ⲗⲟⲥ] ⲙⲛ ⲛⲉϥ ⲇⲁ ⲓ̣ⲙ̣ ⲱⲛ ⲁⲩⲱ ⲓ̈ⲟⲩⲇⲁⲥ ⲙⲛ ⲛ ⲣⲉϥ ⲣ ⲛⲟⲃⲉ ⲧⲏⲣ ⲟⲩ ⲉⲧ ⲛⲁ ⲙⲟⲩ ⲛϩⲣⲁⲓ̈ ϩⲛ ⲛⲉⲩ ⲛⲟⲃⲉ ⲉ ⲙ ⲡ̣ ⲟⲩ ⲙⲉⲧⲁⲛⲟⲉⲓ̄ [ⲉ ⲩ ϣⲟⲃⲉ ⲉ ⲛⲉⲩ ⲉⲣⲏⲩ ϩⲟⲟⲩ · ⲛ̄ ϩⲣⲁⲓ ϩⲙ̄ ⲡ ⲕⲱϩⲧ̄ ⲛ ⲧ ⲅⲉϩⲉⲛⲛⲁ ·] Ⲧ̣ ⲛ ⲟⲩⲱϣ ⲉ ⲉⲓⲙⲉ] ϫ̣ ⲉ ⲛ ⲥⲉ ϣⲟⲃⲉ] ⲁⲛ [ⲉ ⲛⲉⲩ ⲉⲣⲏⲩ] ⲛϭⲓ [ⲛ̄ ⲣⲉϥ ⲣ̄ ⲛⲟⲃⲉ] ⲉ ⲡ ⲇⲓ ⲁ̣ [ⲃⲟⲗⲟⲥ] ⲙⲛ ⲛ̣ [ⲉϥ ⲇⲁⲓⲙⲱⲛ] ⲛϩⲣ ⲁ̣ [ⲓ ϩⲛ̄ ⲁⲙⲛ̄ⲧⲉ] ⲁⲩ ⲱ̣ [ⲛ ϩⲉⲗⲗⲏⲛ] ⲙ ⲛ̣ [ⲛ ϩⲁⲓⲣⲉⲧⲓⲕⲟⲥ] ⲁⲩ [ⲱ ⲃⲁⲣⲃⲁⲣⲟⲥ] ⲙ ⲛ̣ [ⲛ ⲓⲟⲩⲇⲁⲓ] ⲛⲁⲓ ⲉ [ⲧ ⲟ ⲛ ⲁⲧ ⲛⲁϩ] ⲧⲉ ⲉ [ⲡ ϫⲟⲉⲓⲥ ⲓⲥ̄] ϫⲉ ⲡ̣ ⲓ ⲉⲓ ⲛ̣ [ⲉ ⲛ ⲟⲩⲱⲧ] ⲡⲉ ⲛ̣ ⲛ ⲉ̣ [ⲩ ⲉⲣⲏⲩ] ⲛϩⲣⲁ ⲓ̣ [ϩⲙ ⲡ ⲕⲱϩⲧ̄] ⲙⲛ ⲡ̣ [ϥⲛ̄ⲧ ⲉⲧⲉ] ⲙⲉ ϥ̣ [ⲛ̄ⲕⲟⲧⲕ̄ ·] [ⲁⲛⲁⲩ ⲉ ⲩ ⲙⲁ ⲉ ϥ] ϣⲟ ⲕ̣ [ϩ̄ ⲉⲙⲁⲧⲉ] ⲁⲩⲱ ⲉ̣ ϥ̣ ⲟⲩ [ⲟϣⲥ̄] ⲉ̣ ⲡⲉ ϩⲟⲩⲟ [ⲛ ⲅ ϫⲓ] ⲉⲃⲟⲗ ϩⲛ ϣ̣ [ⲉ ⲛⲓⲙ] ⲉ ⲛⲁⲛⲟⲩ ϥ [· ϩⲛ̄ ⲛ̄] ⲥⲱⲧⲡ ⲛ ϣ [ⲉ ⲧⲏ] [ⲣ ⲟⲩ ⲙ̄ ⲡ ⲗⲓⲃⲁⲛⲟ ⲥ · ⲁⲩⲱ ϣⲉ ⲛⲓⲙ ⲉ ϥ ϣⲟⲟⲡ ϩⲓϫⲙ̄ ⲡ ⲕⲁϩ ⲕⲁⲧⲁ ⲗⲁ ⲁⲩ ⲛ̄ ⲥⲙⲟⲩ ϣⲁϩⲣ ⲁⲓ ⲉ ϩⲉⲛ ϣⲟ] ⲛⲧⲉ [ⲙⲛ̄ ϩⲉⲛ ⲁ] ⲣ̣ ⲟⲟⲩⲉ · [ⲁⲩⲱ .] ⲛ ⲉ̣ [ⲙⲙⲟ ⲟⲩ] ⲧ̣ ⲏⲣ ⲟⲩ [ⲛ ⲅ̄ ϫⲓ ⲉⲃⲟ] ⲗ̣ ⲛ ϩⲏ [ⲧ ⲟⲩ ⲧⲏⲣ ⲟ] ⲩ ⲛ ⲅ̄ [ⲛⲟϫ ⲟⲩ ⲉϩⲣⲁⲓ] ⲉ ⲡ ⲙⲁ [ⲉⲧ ϣⲟⲣϩ̄ ⲁ] ⲩ̣ ⲱ [ⲉⲧ ⲟⲩⲟϣⲥ̄ ⲉⲃ] ⲟ̣ ⲗ [ⲛ ⲅ̄ ϯ ⲡ ⲕ] ⲱ̣ ϩⲧ̄ [ⲉⲣⲟ ⲕ ⲉⲣⲉ ⲟⲩ] ⲧ̣ ⲏⲩ [ⲉ ϥ ⲛⲁ] ϣ ⲧ ⲛ̣ ⲓϥⲉ [ⲛⲥⲱ ⲟ] ⲩ̣ ϩⲓⲧⲙ̄ [ⲡ ⲟⲩⲉϩ ⲥⲁ] ϩⲛⲉ ⲙ̄ [ⲡ ⲛⲟⲩⲧⲉ] ⲛ ⲅ̄ [ⲛⲁⲩ ϫⲉ ⲉⲣⲉ] ⲡ̣ ⲉⲓ ⲛ̣ ⲉ [ⲙ ⲡⲉⲩ ⲕⲁⲡⲛⲟⲥ] [ⲁⲩⲱ ⲡⲉⲩ ⲣ] ⲱ̣ ⲕϩ [ⲉ ϥ] ϣ̣ ⲟⲃ ⲉ̣ ⲉ̣ ⲛⲉⲩ ⲉ [ⲣⲏⲩ ϩ] ⲛ ⲟⲩ · ⲁ ⲛ [ⲥⲁⲃⲉⲉ] ⲩⲉ ⲅⲁⲣ ⲟⲩⲱ [ⲉ ⲩ] ⲛ̣ ⲟⲉⲓ · ⲁⲩⲱ ⲛ̄ [ⲥⲉ] ⲣ ⲭⲣⲉⲓⲁ ⲁⲛ ⲛ̄ ⲟⲩ ϩⲙ̄ ⲡⲉⲓ ⲡⲁⲣⲁ ⲇⲓⲅⲙⲁ ϫⲉ ⲧⲁⲓ̈ ⲧⲉ ⲑ ⲉ ⲙ ⲡ ⲉⲓⲛⲉ ⲛ̄ ⲛ ⲉⲧ ϩⲛ̄ ⲁⲙⲛ ⲧⲉ · ⲉ ⲩ ϩⲛ ⲧ ⲙⲏ ⲧⲉ ⲅⲁⲣ ⲙ ⲡ ϣⲁ ϩ ⲙ ⲡ ⲕⲱϩⲧ̄ · ⲁⲩⲱ ⲉ ⲩ ϩⲁⲣⲱ ϥ ⲙ ⲡ ϥⲛ︦ⲧ ⲉⲧⲉ ⲙⲉ ϥ ⲛⲕⲟⲧⲕ̄ ⲛⲧ ⲁ ⲡ ⲛⲟⲩⲧⲉ ⲅⲁⲣ ⲧⲁⲙⲓⲉ ⲡ ϥⲛ︦ⲧ ⲉⲧ ϩⲛ ⲁⲙⲛⲧⲉ · ⲁⲩⲱ ⲧ ϫⲟⲟⲗⲉⲥ · ⲉ ⲩ ⲟ ⲛⲁ ⲧ ⲙⲟⲩ · ⲛ ⲑ ⲉ ϩⲱⲱ ϥ ⲙ ⲡ ⲕⲱ ϩⲧ̄ ⲛ ⲁⲧ ⲱϣⲙ ⲉ [ⲧ] ⲣ̣ ⲉ ϥ ϫⲓ ⲕⲃⲁ ⲙ̣ ⲡ ⲇⲓⲁⲃⲟⲗⲟⲥ ⲙⲛ ⲛⲉϥ ⲇⲁⲓ ⲙⲱⲛ ⲛϩⲣⲁⲓ̈ ϩⲛ ⲁⲙⲛⲧⲉ ⲉⲃⲟⲗ ϩⲓⲧⲟⲟⲧ ⲟ [ⲩ] ⲙ ⲡ ⲕⲱϩⲧ ⲉ̂ ⲧⲉ ⲙⲉ ϥ ⲱϣ ⲙ̣̄
ⲛⲉ ⲡⲣⲟⲫⲏⲧⲏⲥ ϫⲉ ⲕⲧⲉ ⲧⲏⲩⲧⲛ̄ ⲉⲣⲟ ⲓ̈ ⲧⲁⲣⲉ ⲧⲉⲧⲛ̄ ⲱⲛϩ̄ · ⲛⲁ ϫⲓⲛ ⲁ ⲣⲏϫ ϥ ⲙ ⲡ ⲕⲁϩ · ⲏ ϫⲉ ⲕⲧⲉ ⲧⲏⲩ ⲧⲛ ⲉⲣⲟ ⲓ̄ ⲛ ⲧⲁ ⲧⲁⲗ ϭⲟ ⲛⲛⲉ ⲧⲛ ⲟⲩⲱ ϣ ϥ · ⲏ ϫⲉ ⲁⲙⲏⲓ̈ ⲧⲛ ⲉⲃⲟⲗ ϩⲛ ⲧⲉⲩ ⲙⲏⲧⲉ · ⲛ ⲧⲉⲧⲛ ⲡⲣ̄ϫ ⲧⲏⲩⲧⲛ ⲉⲣⲟ ⲟⲩ · ⲁⲩⲱ ⲁ ⲛⲟⲕ ϯ ⲛⲁ ϣⲉⲡ ⲧⲏⲩⲧⲛ ⲉⲣⲟ ⲓ̈ ϫⲉ ⲁⲛⲅ̄ ⲟⲩ ⲛⲁ ⲏⲧ ⲁⲛⲟⲕ · ⲏ ϫⲉ ϯ ⲛⲁ ϣⲱⲡⲉ ⲛⲏ ⲧⲛ ⲉ ⲩ ⲛⲟⲩⲧⲉ · ⲛ ⲧⲉ ⲧⲛ ϣⲱⲡⲉ ⲛⲁ ⲓ ⲉ ⲟⲩ ⲗⲁⲟⲥ · ⲁⲩⲱ ϫⲉ ϯ ⲛⲁ ϣⲱⲡⲉ ⲛⲏ ⲧⲛ ⲉ ⲩ ⲉⲓⲱⲧ ⲛ ⲧⲉⲧⲛ ϣⲱ ⲡⲉ ⲛⲁ ⲓ̈ ⲉ ϩⲉⲛ ϣⲏⲣⲉ ⲙⲛ ϩⲉⲛ ϣⲉⲉⲣⲉ Ⲉ ϣϫⲉ ⲡ ⲉⲧ ⲧⲃ ⲃⲏⲩ ⲅⲁⲣ ⲙⲛ ⲛ ⲉ ⲧ ⲟⲩ ⲧⲃⲃⲟ ⲙⲙⲟ ⲟⲩ · ϩⲉⲛ ⲉⲃⲟⲗ ϩⲛ ⲟⲩⲁ ⲧⲏⲣ ⲟⲩ ⲛⲉ ⲕⲁⲧⲁ ⲛⲉ ⲅⲣⲁⲫⲏ ⲉⲧⲉ ⲡ ⲛⲟⲩⲧⲉ ⲡⲉ ⲟⲩⲕ ⲟⲩⲛ ⲡ ⲉⲧ ϫⲁ ϩⲙ̄ ⲟⲛ ⲡ ⲇⲓⲁⲃⲟⲗⲟⲥ ⲙⲛ ⲛ ⲉⲧ ϫⲱϩⲙ ⲙⲙⲟ ⲟⲩ · ϩⲉⲛ ⲉ ⲃⲟⲗ ϩⲛ ⲟⲩⲁ ⲧⲏ ⲣ ⲟⲩ ⲛⲉ ⲉⲧⲉ ⲛ̄ ⲧⲟϥ ⲡⲉ · ⲉⲓⲧⲉ ⲇⲁⲓⲙⲱⲛ · ⲉⲓⲧⲉ ⲛⲉ ⲡⲛ︦ⲁ ⲛ ⲁⲕⲁ ⲑⲁⲣⲧⲟⲛ ⲧⲏⲣ ⲟⲩ ⲙ ⲡⲗⲁⲛⲟⲥ ⲉⲧ ⲛⲙⲙⲁ ϥ · ⲉⲓⲧⲉ ⲛⲉ ϩⲓⲟⲙⲉ ⲙ ⲡⲟⲣⲛⲏ ⲁⲩⲱ ⲛ ϩⲟⲟⲩⲧ ⲉⲧ ⲟ ⲛ ⲁⲧ ϣⲁⲩ ⲕⲁⲧⲁ ⲥⲙⲟⲧ ⲛⲓⲙ ϩⲉⲛ ⲉⲃⲟⲗ ⲛϩⲏ ⲧ ϥ ⲧⲏⲣ ⲟⲩ ⲛⲉ ⲡ ⲇⲓⲁⲃⲟⲗⲟⲥ · ⲟⲩⲟⲛ ⲛⲓⲙ ⲉⲧ ⲣ ⲛⲟⲃⲉ ⲕⲁ ⲧⲁ ⲗⲁⲁⲩ ⲛ ⲥⲙⲟⲧ · Ⲟ ⲩ ϭⲉ ⲡ ⲉⲧ ⲛⲁ ϣⲱ ⲡⲉ · ⲙⲛⲛⲥⲁ ⲧⲣⲉ ϥ ⲟⲩⲱ ⲛϭⲓ ⲡ ϫⲱⲕ ⲙ ⲡ ϩⲁⲡ ⲙ ⲡ ⲡⲁⲛ ⲧⲟⲕⲣⲁⲧⲱⲣ ⲓ̄ⲥ̄ ⲁⲩⲱ ⲡ ϣⲏⲣⲉ ⲙ̄ ⲡ ⲡⲁⲛⲧⲟⲕⲣⲁ ⲧⲱⲣ ⲥⲁⲃⲁⲱⲑ ⲉ ϥ ϩⲙⲟⲟⲥ ⲉϩⲣⲁⲓ̈ ⲉϫⲛ ⲛⲉ ⲭⲁⲓⲣⲟⲩ ⲃⲓⲛ · ⲉⲣⲉ ⲛ ⲥⲉⲣⲁ ⲫⲓⲛ ⲛ ⲟⲩⲟⲉⲓⲛ ⲁϩⲉ ⲣⲁⲧ ⲟⲩ ⲉⲣⲟ ϥ ⲙⲛ ⲛ ⲁⲣⲭⲁⲅⲅⲉ ⲗⲟⲥ ⲉⲧ ⲟⲩⲁⲁⲃ ⲙⲛ ⲟⲩ ⲛⲟϭ ⲛ ⲉⲟⲟⲩ ⲙⲛ ⲛⲉϥ ⲡ ⲉⲧ ⲟⲩ ⲁⲁⲃ ⲧⲏⲣ ⲟⲩ · ⲕⲁ ⲧⲁ ⲡ ⲉⲧ ⲥⲏϩ ϫⲉ ⲛ ⲉⲧ ⲟⲩⲁⲁⲃ ⲛ ⲉⲧ ⲛⲁ ⲕⲣⲓⲛⲉ ⲙ ⲡ ⲕⲟⲥ ⲙⲟⲥ · ⲛ ⲥⲉ ⲥⲉϩ ⲣ ⲛ ⲉⲧ ϩⲓ ϩⲃⲟⲩⲣ ⲧⲏⲣ ⲟⲩ ⲉϩⲣⲁⲓ̈ ⲉ ⲁⲙⲛⲧⲉ ⲙⲛ ⲡ ⲇⲓⲁⲃⲟⲗⲟⲥ ⲛ ⲥⲉ ⲧⲱⲱⲃⲉ ⲉ ⲣⲱ ϥ ⲛⲙⲙⲁ ⲩ ⲁⲩⲱ ⲛ ⲥⲉ ⲧⲱⲱ ⲃⲉ ⲉ ⲣⲱ ⲟⲩ ⲛⲙ̄ ⲙⲁ ϥ · ⲁϣ ϭⲉ ⲡⲉ ⲡ ⲣ ⲡ ⲙⲉⲉⲩⲉ ⲛ ⲛⲁⲓ̈ ϫⲓⲛ ⲙ ⲡⲉⲓ ⲛⲁⲩ ⲛⲛⲁϩⲣⲙ ⲡ ⲛⲟⲩⲧⲉ · Ⲱ̂ ⲡⲉⲓ ⲛⲟϭ ⲛ ⲙⲕⲁϩ ⲛ ϩⲏⲧ · ⲁⲩⲱ ⲧⲉⲓ ⲛⲟϭ ⲛ ⲗⲩⲡⲏ ⲙ ⲡ ⲉⲧ ⲛⲟⲉⲓ ⲛ̄ ⲛⲁⲓ ⲉⲧ ⲛⲁ ϣⲱ ⲡⲉ · ϩⲙ ⲡⲉ ϩⲟⲟⲩ ⲉⲧ ⲙⲙⲁⲩ · ⲉⲧⲃⲉ ϫⲉ ⲙⲡ ⲛ ⲥⲱⲧⲙ ⲛⲥⲁ ⲛⲉ ⲅⲣⲁⲫⲏ ⲁⲗⲗⲁ ⲉ ⲁ ⲛ ⲟⲃϣ ⲛ ⲁ ⲛ ⲛⲉϫ ⲛⲉⲩ ϣⲁ ϫⲉ ϩⲓ ⲡⲁϩⲟⲩ ⲙ ⲙⲟ ⲛ · ⲉ ⲁ ⲛ ϫⲓ ⲛⲁ ⲛ ⲛ ⲟⲩ ⲧⲱⲙ ⲛ ϩⲏⲧ · ⲁⲩⲱ ⲟⲩ ⲙⲛⲧ ⲁⲙⲉⲗⲏⲥ ϣⲁⲛⲧⲉ ⲛⲁⲓ̈ ⲧⲱ ⲙⲧ ⲉⲣⲟ ⲛ ⲉ ⲙⲡ ⲛ︦ ⲟⲩⲱϣ ⲁⲛ ⲡⲉ ⲉ̂ ⲧⲣⲉ ⲩ ⲧⲱⲙⲧ̄ ⲉⲣⲟ ⲛ · ⲁⲩⲱ ϣⲁⲛⲧ ⲛ ϣⲱ ⲡⲉ ϩⲛ̄ ⲛⲁⲓ̈ · ⲉ ⲙ ⲡⲉ ⲛ ⲟⲩⲱϣ ⲁⲛ ⲡⲉ ϣⲱⲡⲉ ⲛϩⲏ ⲧ ⲟⲩ · ⲙⲏ ⲙ ⲡ ϫⲟⲉⲓⲥ ϫⲱ ⲙⲙⲟ ⲥ ⲁⲛ · ϫⲉ ϩⲱⲃ ⲛⲓⲙ ⲉ ⲧⲉ ⲧⲛ ⲟⲩⲁϣ ⲟⲩ ϫⲉ ⲕⲁⲥ ⲉⲣⲉ ⲛ ⲣⲱⲙⲉ ⲛⲁ ⲁⲁ ⲩ ⲛⲏ ⲧⲛ ⲛⲧⲱⲧⲛ ϩⲱⲧ ⲧⲏⲩⲧⲛ · ⲁⲣⲓ ⲥⲟⲩ ⲛⲁ ⲩ ⲛ ⲧⲉⲓ ϩⲉ · ⲡⲁⲓ̄ ⲅⲁⲣ ⲡⲉ ⲡ ⲛⲟ ⲙⲟⲥ ⲁⲩⲱ ⲛⲉ ⲡⲣⲟ ⲫⲏⲧⲏⲥ ⲕⲁⲓ ⲅⲁⲣ ⲙⲡ ϥ ϩⲱⲡ ⲡ ϩⲱⲃ ⲉⲣⲟ ⲛ ⲉ ⲧⲙ ⲧⲁ ⲙⲟ ⲛ ⲛϭⲓ ⲡ ⲥⲱ ⲧⲏⲣ ⲛ ⲁⲅⲁⲑⲟⲥ ϫⲉ ⲥ ⲟⲩⲁϣ ⲥ̄ ⲛϭⲓ ⲧ ⲡⲩⲗⲏ · ⲁⲩⲱ ⲥⲟⲩ ⲉ ⲥ ⲧⲱⲛ ⲛϭⲓ ⲧⲉ ϩⲓⲏ ⲉⲧ ϫⲓ ⲙⲟⲉⲓⲧ ⲉϩⲟⲩⲛ ⲉ ⲡ ⲧⲁⲕⲟ · ⲙ̄ⲡ ϥ̄ ⲟⲃϣ ϥ̄ ⲇⲉ ⲟⲛ ⲉ ⲧⲙ ⲧⲁⲙⲟ ⲛ ⲉⲧⲃⲉ ⲧⲉⲓ ⲕⲉⲧ ϫⲉ ⲥ ϭⲏⲩ ⲁⲩⲱ ⲥ ϩⲉϫϩⲱϫ Ⲉ ϥ ⲟⲩⲱϩ ⲇⲉ ⲟⲛ ⲉ̂ ⲧⲟⲟⲧ ϥ̄ ⲉ ⲱⲣϫ ⲙ ⲡ ϩⲱⲃ · ⲛ ⲧ ⲙ ‹ⲛ› ⲧ ⲙⲁⲓ ⲣⲱⲙⲉ · ⲉ ϥ ϯ ϣⲓⲡⲉ ⲙ ⲡ ⲕⲱϩ ⲁⲩⲱ ⲡ ⲙⲟⲥⲧⲉ · ϣⲁ ϥ ϫⲟⲟ ⲥ · ϫⲉ ⲁ ⲛⲟⲕ ⲇⲉ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲙⲉⲣⲉ ⲛⲉⲧⲛ ϫⲓϫⲉⲟⲩⲉ · ⲛ ⲧⲉ ⲧⲛ ϣⲗⲏⲗ ⲉϫⲛ ⲛ ⲉⲧ ⲡⲏⲧ ⲛⲥⲁ ⲧⲏⲩⲧⲛ · ϫⲉ ⲕⲁⲥ ⲉ ⲧ ⲉⲧ ⲛⲁ ϣⲱⲡⲉ ⲛ ϣⲏⲣⲉ ⲙ ⲡⲉⲧⲛ ⲉⲓⲱⲧ ⲉⲧ ϩⲛ ⲙ ⲡⲏⲩⲉ ϫⲉ ϥ ⲧⲣⲉ ⲡⲉϥ ⲣⲏ ϣⲁ ⲉϫⲛ ⲛ ⲁⲅⲁⲑⲟⲥ ⲙⲛ ⲙ ⲡⲟⲛⲏⲣⲟⲥ ⲁⲩⲱ ϥ ϩⲱⲟⲩ ⲉ ϫⲛ ⲛ ⲇⲓⲕⲁⲓⲟⲥ ⲙⲛ ⲛ ⲣⲉϥ ϫⲓ ⲛ ϭⲟⲛⲥ · ⲉⲧⲉ ⲧⲛϣⲁⲛ ⲙⲉⲣⲉ ⲛ ⲉⲧ ⲙⲉ ⲅⲁⲣ ⲙ̄ ⲙⲱ ⲧⲛ · ⲡⲉϫⲁ ϥ ⲁϣ ⲡⲉ ⲡⲉⲧⲛ ϩⲙⲟⲧ · ⲛ ⲧⲉⲗⲱ ⲛⲏⲥ ⲛⲧⲟⲟⲩ ⲉⲓ ⲣⲉ ⲁⲛ ⲛ ⲧⲉⲓ ϩⲉ ⲁⲩⲱ ⲉⲧⲉⲧⲛ ϣⲁⲛ ⲁⲥⲡⲁⲍⲉ ⲛ ⲛⲉⲧⲛ ⲥⲛⲏⲩ ⲙⲙⲁⲧⲉ · ⲟⲩ ⲡⲉ ⲡⲉ ϩⲟⲩⲟ ⲉ ⲧⲉ ⲧⲛ ⲉⲓⲣⲉ ⲙⲙⲟ ϥ ⲛ ⲕⲉ ϩⲉⲑⲛⲟⲥ ⲛ̄ ⲧⲟⲟⲩ ⲉⲓⲣⲉ ⲁⲛ ⲙ̄ ⲡⲁⲓ̄ · ϣⲱⲡⲉ ϭⲉ ⲛⲧⲱⲧⲛ ⲛ̄ ⲧⲉⲗⲉⲓⲟⲥ · ⲛ ⲑ ⲉ ⲙ ⲡⲉⲧⲛ ⲉⲓⲱⲧ ⲉⲧ ϩⲛ ⲙ ⲡⲏⲩⲉ ⲉ ⲩ ⲧⲉⲗⲉⲓⲟⲥ ⲡⲉ · Ⲡ ⲃⲁⲡⲧⲓⲥⲧⲏⲥ ⲉⲧ ⲟⲩⲁⲁⲃ ⲓ̂ⲱϩⲁⲛ ⲛⲏⲥ · ⲱϣ ⲉⲃⲟⲗ ϫⲓⲛ ⲛ ϣⲟⲣⲡ ⲉⲡⲉⲓⲇⲏ ⲛⲧ ⲁ ϥ ϫⲟ ⲟⲩ ϥ ϩⲁ ⲧⲉϥ ϩⲏ · ⲉ ⲥⲏⲙⲁⲛⲉ ⲙ ⲡ ⲗⲁⲟⲥ ⲉϩⲟⲩⲛ ⲉ ⲧ ⲙⲛⲧ ⲙⲁⲓ ⲣⲱⲙⲉ · ⲙⲛ ⲧ ⲁ ⲅⲁⲡⲏ · ⲉⲡⲉⲓⲇⲏ ⲙⲙⲛ ⲡ ⲉⲧ ⲟ ⲛ̄ ⲛⲟϭ ⲉ ⲛⲁⲓ̈ ϩⲛ ⲛ ⲁ ⲣⲉⲧⲏ ⲧⲏⲣ ⲟⲩ · ϩⲙ ⲡ ⲧⲣⲉ ⲡ ⲙⲏ ⲏϣⲉ ⲉⲓ ⲉⲃⲟⲗ ⲉ̂ ϫⲓ ⲃⲁⲡⲧⲓⲥⲙⲁ ⲉⲃⲟⲗ ϩⲓⲧⲟⲟⲧ ϥ̄ · ⲉ ⲁ ⲩ ϫⲛⲟⲩ ϥ ϫⲉ ⲟⲩ ⲡ ⲉⲧ ⲛ ⲛⲁ ⲁⲁ ϥ · ⲉ ⲁ ϥ ⲧⲁ ⲙⲟ ⲟⲩ ϫⲉ ⲡ ⲉⲧⲉ ⲟⲩⲛⲧ ϥ ϩⲟⲉⲓⲧⲉ ⲥⲛⲧⲉ · ⲙⲁⲣⲉ ϥ ϯ ⲟⲩⲉⲓ ⲙ ⲡ ⲉⲧⲉ ⲙⲙⲛⲧⲁ ϥ · ⲁⲩⲱ ⲡ ⲉⲧⲉ ⲟⲩⲛ̄ ⲧ ϥ ⲟⲉⲓⲕ ⲙⲁⲣⲉ ϥ ⲉⲓⲣⲉ ⲟⲛ ϩⲓ ⲛⲁⲓ̈ · Ⲡ ⲁⲡⲟⲥⲧⲟⲗⲟⲥ ⲇⲉ ⲟⲛ ⲉⲧ ⲟⲩⲁⲁⲃ ⲡⲁⲓ̄ ⲛⲧ ⲁ ⲡ ϫⲟⲉⲓⲥ ϫⲟⲟⲩ ϥ ⲉ ⲧⲁϣⲉ ⲟ ⲉⲓϣ ⲙ ⲡ ⲉⲩⲁⲅ ⲅⲉⲗⲓⲟⲛ · ϥ ⲱϣ ⲉⲃⲟⲗ ϫⲉ ⲧ ⲙ ‹ⲛ› ⲧ ⲙⲁⲓ̈ ⲥⲟⲛ ⲙⲁⲣⲉ ⲥ ϭⲱ · ⲧ ⲙⲛ︦ⲧ ⲙⲁⲓ ϣⲙⲙⲟ ⲙ̄ ⲡⲣ ⲣ ⲡⲉⲥ ⲱⲃϣ ϩⲓⲧⲛ ⲧⲁⲓ̂ ⲅⲁⲣ ⲁ ϩⲟⲓ̂ⲛⲉ ϣⲉⲡ ϩⲉⲛ ⲁⲅⲅⲉⲗⲟⲥ ⲉⲣⲟ ⲟⲩ ⲉ ⲛ ⲥⲉ ⲥⲟⲟⲩⲛ ⲁⲛ · Ⲟ ⲩ ϭⲉ ⲡ ⲉⲧ ⲟ ⲛ ⲛⲟϭ ⲉ ⲧ ⲙⲛⲧ ⲙⲁⲓ ⲣⲱ ⲙⲉ · ⲕⲁⲧⲁ ⲑ ⲉ ⲛ ⲧ ⲁ ⲛ ϫⲉ ⲡⲁⲓ̂ ⲛ ϩⲁϩ ⲛ ⲥⲟⲡ · ⲁⲩⲱ ⲧ ⲁ ⲅⲁⲡⲏ ϫⲉ ⲛⲉ ⲥⲱ ⲥ ⲉⲙⲁⲧⲉ ⲡ ⲛⲁ ⲅⲁⲣ ⲡ ⲉⲧ ϣⲟⲟⲡ ⲛⲁ ⲥ ⲛ ϩⲃⲥⲱ ⲁⲩⲱ ⲡ ϫⲱⲕ ⲛ̄ ⲛ ⲉⲛⲧⲟⲗⲏ ⲙ̄ ⲡ ⲱⲛϩ̄ · ⲡ ⲉⲧ ⲟ ⲛ ⲟⲩ ⲕⲗⲟⲙ ⲉϫⲛ ⲧⲉⲥ ⲁⲡⲉ · ⲉ ⲥ ϯ ϩⲟ ⲧⲉ ⲉⲙⲁⲧⲉ ⲛ ⲛ ϫⲁ ϫⲉ ϩⲛ ⲧⲉⲥ ϭⲓⲛ ⲃⲱⲕ ⲉⲣⲁⲧ ϥ̄ ⲙ ⲡ ⲛⲟⲩⲧⲉ ⲁⲩⲱ ϥ ϣⲧⲣ̄ⲧⲱⲣ ϩⲁ ⲧⲉⲥ ϩⲏ ⲛϭⲓ ⲡ ⲇⲓ ⲁⲃⲟⲗⲟⲥ ⲛ ⲟⲩⲟⲉⲓϣ ⲛⲓⲙ · ⲉ ϥ ⲙⲉϩ ⲛ ϣⲓⲡⲉ ⲙ ⲡⲉⲥ ⲙ̄ ⲧⲟ ⲉⲃⲟⲗ · ⲉ ϥ ⲛⲁⲩ ⲉ ⲡ ⲉⲓⲛⲉ ⲙ ⲡⲉ ⲭⲥ︦ ⲉ ϥ ⲧⲟ ϩⲓⲱⲱ ⲥ ⲁⲩⲱ ⲡ ⲙⲁⲉⲓⲛ ⲙ ⲡⲉϥ ⲥⳁⲟⲥ︦ ⲉⲧ ⲟⲩⲁⲁⲃ · ϫⲉ ⲉⲧⲃⲉ ⲧⲉϥ ⲙⲛⲧ ⲙⲁⲓ̈ ⲣⲱⲙⲉ ⲅⲁⲣ ⲁⲩⲱ ⲧⲉϥ ⲙⲛⲧ ⲛⲁ ⲏⲧ ⲉϩⲟⲩⲛ ⲉ ⲡ ⲣⲱⲙⲉ · ⲛⲧ ⲁ ϥ ϩⲩⲡⲟⲙⲉⲓⲛⲉ ⲉ ⲡⲉ ⲥⳁⲟⲥ︦ · Ⲉ ϥ ϭⲛ ⲁⲣⲓⲕⲉ ⲅⲁⲣ ϩⲙ ⲡⲉ ⲡⲣⲟⲫⲏ ⲧⲏⲥ · ϣⲁ ϥ ϫⲟⲟ ⲥ ϩⲛ ⲟⲩ ⲁⲡⲉⲓⲗⲏ ⲉⲧⲃⲉ ⲧⲉⲓ ⲙⲓⲛⲉ ⲛ ⲣⲱⲙⲉ ⲉⲧ ⲙⲉϩ ⲛ ⲕⲣⲟϥ ϩⲙ̄ ⲡⲉⲩ ϩⲏⲧ ⲉ ⲩ ϣⲁϫⲉ ⲙⲛ ⲡ ⲉⲧ ϩⲓⲧⲟⲩ ⲱ ⲟⲩ ⲕⲁⲗⲱⲥ · ⲉⲓⲥ ⲟⲩ ⲟⲣⲅⲏ ⲛⲁ ⲙⲉ ⲛⲛⲁϩⲣⲙ ⲡ ⲛⲟⲩⲧⲉ · ⲛ ⲛ ⲉⲧ ⲙⲟⲟϣⲉ ϩⲛ ⲧⲉⲓ ϭⲓ ⲛ ⲣ ϩⲱⲃ · ⲉⲣⲉ ⲡ ϩⲁⲡ ϭⲉ ⲛ ⲛⲁⲓ ⲡⲏϩ ϣⲁ ⲧⲱⲛ ⲉ ϥ ⲡⲏϩ ϣⲁ ⲡ ϣⲓⲕ ⲛ ⲁⲙⲛⲧⲉ · Ⲉ ⲡⲉⲓⲇⲏ ⲁ ⲛ ϫⲟⲟ ⲥ ⲉⲧⲃⲉ ⲡⲉ ⲡⲣⲟⲫⲏ ⲧⲏⲥ · ϥ ϫⲱ ⲙⲙⲟ ⲥ ϩⲙ ⲡ ϭⲱⲛⲧ̄ ⲛ ⲧⲉϥ ⲟⲣⲅⲏ · ⲕⲁ ⲧⲁ ⲑ ⲉ ⲛ̄ⲧ ⲁ ⲛ ϣⲣⲡ︦ ϫⲟⲟ ⲥ ϫⲉ ⲉⲓⲥ ϩⲏⲏ ⲧⲉ ⲁⲛⲟⲕ ϯ ⲛⲁ ⲡⲁⲥⲧ ⲟⲩ · ⲉ ϥ ⲛⲁ ⲡⲁⲥⲧ ⲟⲩ ϭⲉ ⲧⲱⲛ ⲁⲩⲱ ⲛ ⲧⲁ ⲇⲟⲕⲓ ⲙⲁⲍⲉ ⲙⲙⲟ ⲟⲩ ϫⲉ ϯ ⲛⲁ ⲉⲓⲣⲉ ⲙ̄ ⲡⲉ ⲙⲧⲟ ⲉⲃⲟⲗ ⲛ ⲧ ⲡⲟⲛⲏⲣⲓⲁ ⲛ ⲧ ϣⲉⲉⲣⲉ ⲙ̄ ⲡⲁ ⲗⲁⲟⲥ · ⲟⲩ ⲥⲟⲧⲉ ⲉ ϥ ϫⲓ ⲉⲓ · ⲡⲉ ⲡⲉⲩ ⲗⲁⲥ · ϩⲉⲛ ⲕⲣⲟϥ ⲛⲉ ⲛ ϣⲁϫⲉ ⲛ ⲧⲉⲩ ⲧⲁⲡⲣⲟ ⲉ ⲩ ϣⲁϫⲉ ⲙⲛ ⲛ ⲉⲧ ϩⲓⲧⲟⲩⲱ ⲟⲩ ⲛ ϩⲉⲛ ϣⲁϫⲉ ⲛ ⲉⲓⲣⲏⲛⲓⲕⲟⲛ ⲉⲣⲉ ⲧ ⲙⲛ︦ⲧ ϫⲁ ϫⲉ ⲇⲉ ⲁⲩⲱ ⲡ ⲙⲟⲥ ⲧⲉ ϩⲛ ⲛⲉⲩ ϩⲏⲧ ⲙⲏ ⲉϩⲣⲁⲓ̈ ⲉϫⲛ ⲛⲁⲓ̂ · ϯ ⲛⲁ ϭⲙ ⲡ ϣⲓⲛⲉ ⲁⲛ ⲡⲉ ϫⲉ ⲡ ϫⲟⲉⲓⲥ · ⲏ ⲉϫⲛ ⲟⲩ ⲗⲁⲟⲥ ⲛ̄ ⲧⲉⲓ ⲙⲓ̈ⲛⲉ ⲧⲁ ⲯⲩ ⲭⲏ ⲛⲁ ⲉⲓⲣⲉ ⲁⲛ ⲛ ⲟⲩ ⲕⲃⲁ · Ϫ ⲉⲕⲁⲥ ⲉ ⲛ ⲛⲁ ⲉⲓⲙⲉ ϫⲉ ⲛ ϣⲁϫⲉ ⲧⲏ ⲣ ⲟⲩ ⲛ ⲧⲉ ⲅⲣⲁⲫⲏ ϯ ⲟⲩⲃⲉ ⲧⲉⲓ ϭⲓⲛ ⲣ ϩⲱⲃ ϫⲓⲛ ⲛ̄ ϣⲟⲣⲡ · ⲧ ⲡⲁ ⲗⲁⲓⲁ · ⲁⲩⲱ ⲧ ⲕⲁⲓⲛⲏ ⲧⲉⲛⲟⲩ ϩⲱⲥ ⲉ ⲁ ⲛ ⲥⲟⲩⲛ ϩⲱⲃ ⲛⲓⲙ · ⲡⲉⲛ ⲙⲟⲩ ⲁⲩⲱ ⲡⲉⲛ ⲱ ⲛϩ · ⲡⲉⲛ ⲙⲟⲩϩ ⲁⲩⲱ ⲡⲉⲛ ϣⲱ ⲱⲧ · ⲧⲉⲛ ϭⲓⲛ ⲃⲱⲕ ⲉⲣⲁⲧ ϥ ⲙ ⲡ ⲛⲟⲩⲧⲉ ⲕⲁⲗⲱⲥ · ϩⲙ̄ ⲡ ⲧⲣⲉ ⲛ ϩⲁⲣⲉϩ ⲉ ⲛ ⲉⲛⲧ ⲁ ϥ ϫⲟⲟ ⲩ ϩⲛ ⲟⲩ ⲙⲛ︦ⲧ ⲥⲁⲃⲉ · ⲁⲩⲱ ⲧⲉⲛ ϭⲓⲛ ⲃⲱⲕ ⲉ ⲡ ⲉⲥⲏⲧ ⲉ ⲁⲙⲛⲧⲉ ϩⲙ̄ ⲡ ⲧⲣⲉ ⲛ ⲡⲁⲣⲁ ⲃⲁ ⲛ ⲛⲉ ⲛⲧ ⲁ ϥ ϫⲟⲟ ⲩ ϩⲛ ⲟⲩ ⲙⲛⲧ ⲁⲑ ⲏⲧ · ⲙⲁⲣ ⲛ ⲛⲟⲉⲓ ⲟⲩⲛ ⲧⲉⲛⲟⲩ · ⲛ ⲧ ⲙⲏ ⲧⲉ ⲛ ⲛⲁⲓ̈ ⲙⲛ ⲛⲉⲓ ⲕⲟⲟⲩⲉ · ⲙ̄ ⲡⲁⲧ ϥ̄ ⲉⲓ ⲛϭⲓ ⲡⲉ ϩⲟⲟⲩ ⲉⲧ ⲛ ⲥⲟⲟⲩⲛ ⲙⲙⲟ ϥ ⲁⲛ · ⲁⲩⲱ ⲧⲉ ⲩⲛⲟⲩ ⲉⲧ ⲛ ⲉⲓ ⲙⲉ ⲉⲣⲟ ⲥ ⲁⲛ · ⲛ ⲧⲛ ϫⲓ ⲕⲁⲧⲁ ⲛⲉⲛ ϩⲃⲏⲩⲉ ⲡ ⲟⲩⲁ ⲡ ⲟⲩⲁ ⲕⲁⲧⲁ ⲡⲉϥ ⲙⲡϣⲁ ⲁⲩⲱ ⲕⲁⲧⲁ ⲡ ⲕⲁⲣⲡⲟⲥ ⲛ ⲛⲉϥ ϩⲃⲏⲩⲉ Ⲱ ⲛⲁⲓ̄ⲁⲧ ⲟⲩ ⲛ ϩⲉⲛ ⲣⲱⲙⲉ ⲉ ⲩ ⲛⲁ ϯ ⲉⲟⲟⲩ ⲙ ⲡ ⲛⲟⲩⲧⲉ ⲉⲧⲃⲏⲏⲧ ⲟⲩ ϩⲓ ⲧⲛ ⲛⲉⲩ ⲡⲣⲁⲝⲓⲥ · ⲉⲧ ⲛⲁⲛⲟⲩ ⲟⲩ ⲛⲁⲓ̂ ⲉⲧ ⲟ ⲛ ⲥϯ ⲛⲟⲩϥⲉ ⲙ ⲡⲉ ⲭ̄ⲥ̄ · Ⲱ ⲟⲩⲟⲉⲓ ⲛ̄ ϩⲉⲛ ⲣⲱ ⲙⲉ ⲉ ⲩ ⲛⲁ ⲥⲉϣϥ ⲡ ⲣⲁⲛ ⲛ ⲛⲉⲩ ⲉⲓ ⲟⲧⲉ ⲉⲧⲃⲏⲏⲧ ⲟⲩ ϩⲛ ⲧⲉⲩ ⲙⲛ︦ⲧ ⲁⲧ ⲥⲃⲱ · ⲡ ⲥⲱⲧⲏⲣ ⲙ ⲙⲉ ⲛ ⲁⲅⲁⲑⲟⲥ ϩⲱⲛ ϫⲉ ⲙⲡⲣ ⲕⲁ ⲧⲉⲕ ϩⲃⲟⲩⲣ ⲉ ⲉⲓⲙⲉ ϫⲉ ⲟⲩ ⲡ ⲉⲧⲉⲣⲉ ⲧⲉⲕ ⲟⲩⲛⲁⲙ ⲉⲓⲣⲉ ⲙ ⲙⲟ ϥ · ϩⲟⲧⲁⲛ ⲉⲕϣⲁⲛ ⲉⲓⲣⲉ ⲛ̄ ⲟⲩ ⲙⲛ︦ⲧ ⲛⲁ · ⲁⲩⲱ ⲛⲁⲛⲟⲩ ⲡ ⲉⲛⲧ ⲁ ϥ ϫⲟⲟ ϥ · ⲉ ϥ ⲟⲩⲱⲛϩ ⲟⲛ ⲉⲃⲟⲗ ⲛ ⲙ ⲡⲣⲁⲝⲓⲥ ⲙ ⲡ ⲣⲱⲙⲉ ⲉⲧ ⲛⲁⲛⲟⲩ ϥ ϩⲛ ⲕⲉ ⲙⲁ ϣⲁ ϥ ϫⲟⲟ ⲥ ϫⲉ ⲙⲁⲣ ⲟⲩ ⲛⲁⲩ ⲉ̂ ⲛⲉⲧⲛ̄ ϩⲃⲏⲩⲉ ⲉⲧ ⲛⲁⲛⲟⲩ ⲟⲩ ⲛ ⲥⲉ ϯ ⲉⲟⲟⲩ ⲙ ⲡⲉ ⲧⲛ ⲉⲓⲱⲧ ⲉⲧ ϩⲛ ⲙ ⲡⲏⲩⲉ · ⲉⲓⲉ ⲟⲩⲕ ⲟⲩⲛ ⲙⲙⲛ ⲑ ⲉ · ⲉ ⲧⲣⲉ ⲙ ⲡⲣⲁ ⲝⲓⲥ ⲙ ⲡ ⲣⲱⲙⲉ ⲉⲧ ⲛⲁⲛⲟⲩ ⲟⲩ ϩⲱⲡ ⸓ Ⲛ̄ ⲑ ⲉ ⲅⲁⲣ ⲛ ⲟⲩ ⲣⲱⲙⲉ ⲉ ⲟⲩⲛ ⲟⲩ ⲥϯ ⲛⲟⲩ ϥⲉ ⲛ ϣⲟⲩ ϩⲏⲛⲉ ⲙ ⲡ ϩⲟⲩⲛ ⲛ ⲧⲉϥ ϩⲟⲓ̈ⲧⲉ · ⲉ ϥ ϣⲉϣ ⲥϯⲉⲓⲁ ⲁⲛ ⲉⲃⲟⲗ ⲉⲙⲁⲧⲉ · ⲉ ⲛ ϥ ⲛⲁ ϣ ⲕⲱⲗⲩⲉ ⲁⲛ ⲙ ⲡⲉ ⲥϯ ⲛⲟⲩϥⲉ ⲁ ⲧⲙ ⲧⲣⲉ ⲛ ⲣⲱ ⲙⲉ ϣⲱⲗⲙ̄ ⲉ ⲡⲉ ⲥϯ ⲛⲟⲩϥⲉ ⲉⲧ ⲙ ⲡⲉϥ ϩⲟⲩⲛ ϩⲟⲧⲁⲛ ⲉϥϣⲁⲛ ⲡⲁⲣⲁⲅⲉ ⲙⲙⲟ ⲟⲩ · ⲧⲁⲓ̈ ⲟⲛ ⲧⲉ ⲑ ⲉ ⲉⲧⲉ ⲙⲙⲛ ⲣⲱⲙⲉ ⲉ ϥ ⲉⲓⲣⲉ ⲛ ϩⲉⲛ ⲡⲣⲁⲝⲓⲥ ⲉ ⲛⲁⲛⲟⲩ ⲟⲩ ⲁⲩⲱ ϩⲉⲛ ϩⲃⲏⲩⲉ ⲛ ⲁⲅⲁⲑⲟⲛ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ⲛⲟⲩⲧⲉ ⲛ ⲁϣ ϩⲟⲡ ⲟⲩ ⲁ ⲧⲙ ⲧⲣⲉ ⲣⲱⲙⲉ ⲉⲓⲙⲉ ⲉⲣⲟ ⲟⲩ · ⲕⲁⲛ ⲉ ⲧⲉ ⲩϣⲏ ⲧⲉ · ⲕⲁⲛ ⲉ ⲡⲉ ϩⲟⲟⲩ ⲡⲉ · ⲛ ϥ ⲛⲁ ϣ ϩⲟⲡ ⲟⲩ ⲁⲛ · ⲕⲁⲧⲁ ⲡⲉ ⲛ ⲧ ⲁ ⲡ ϫⲟⲉⲓⲥ ϫⲟⲟ ϥ ϫⲉ ⲙⲙⲛ ⲗⲁⲁⲩ ⲉ ϥ ϩⲏⲡ ⲉⲛ ϥ̄ ⲛⲁ ⲟⲩⲱⲛϩ̄ ⲉⲃⲟⲗ ⲁⲛ Ⲡ ⲁⲗⲓⲛ ⲟⲛ ⲛ ⲑ ⲉ ⲛ̄ ⲟⲩ ⲣⲱⲙⲉ · ⲉ ⲟⲩⲛ ⲟⲩ ⲛⲟϭ ⲛ ⲥϯ ⲃⲱ ⲱⲛ ⲙ ⲡⲉϥ ϩⲟⲩⲛ · ⲉ ϥ ϣⲉϣ ⲥϯ ⲃⲱⲱⲛ ⲉⲃⲟⲗ ⲉⲙⲁⲧⲉ ⲉ ⲛ ϩⲛⲁ ϥ ⲁⲛ · ⲟⲩⲧⲉ ⲙⲡⲉ ϥ ⲟⲩ ⲱϣ ⲁⲛ ⲡⲉ ⲉ ⲧⲣⲉ ⲣⲱⲙⲉ ϣⲱⲗⲙ ⲉⲣⲟ ϥ ⲉϥϣⲁⲛ ⲡⲁⲣⲁⲅⲉ ⲙⲙⲟ ⲟⲩ · ⲁⲗⲗⲁ ⲧ ⲁⲛⲁⲅⲕⲏ ⲧⲉ ⲉⲧⲃⲉ ⲡⲉ ϩⲟⲩⲉ ⲥϯ ⲃⲱⲱⲛ · ⲧⲁⲓ̄ ⲧⲉ ⲑ ⲉ ⲙ ⲡ ⲣⲱ ⲙⲉ ⲉⲧ ⲉⲓⲣⲉ ⲛ ϩⲉⲛ ⲡⲣⲁⲝⲓⲥ · ⲉ ⲩ ⲣⲁ ⲛⲁ ϥ ⲁⲛ ⲙ ⲡ ⲛⲟⲩ ⲧⲉ · ⲁⲩⲱ ⲉ ϩⲉⲛ ⲃⲟⲧⲉ ⲛⲉ ⲛⲛⲁϩⲣⲛ ⲛ ⲣⲱⲙⲉ · ⲕⲁⲛ ⲉ ϥ ⲉⲓⲣⲉ ⲙⲙⲟ ⲟⲩ ϩⲛ ⲧⲉ ⲩϣⲏ ϩⲙ̄ ⲡ ⲕⲁⲕⲉ · ⲁⲛⲁⲅ ⲕⲏ ⲡⲉ ⲉ ⲧⲣⲉ ⲩ ⲟⲩ ⲱⲛϩ ⲉⲃⲟⲗ ⲕⲁ ⲧⲁ ⲡⲉ ⲛⲧ ⲁ ⲡ ⲁ ⲡⲟⲥⲧⲟⲗⲟⲥ ϫⲟⲟ ϥ · ϫⲉ ⲛ ⲉⲧ ⲟ ⲛ ⲕⲉ ⲥⲙⲟⲧ ⲛ̄ ⲁϣ ϩⲱⲡ ⲁⲛ Ⲁ ⲅⲱⲛⲓⲍⲉ ⲟⲩⲛ ⲱ ⲙ ⲙⲉⲣⲁⲧⲉ ⲛ ⲥⲛⲏⲩ ⲛ ⲧⲛ ϫⲱⲕ ⲉⲃⲟⲗ ⲙ̄ ⲡ ϩⲱⲃ ⲛⲧ ⲁ ⲛ ⲥⲱⲟⲩϩ ⲉ ⲛⲉⲛ ⲉ ⲣⲏⲩ ⲉⲧⲃⲏⲏⲧ ϥ ⲉⲧⲉ ⲡ ⲧⲃⲃⲟ ⲡⲉ · ⲙⲛ ⲛ ⲕⲉ ⲉⲛⲧⲟⲗⲏ ⲛ̄ⲧ ⲁ ⲩ ⲧⲁⲁ ⲩ ⲉⲧⲟⲟⲧ ⲛ̄ ϩⲓⲧⲙ ⲡ ⲛⲟⲩⲧⲉ · ⲉⲃⲟⲗ ϩⲓⲧⲟⲟⲧ ϥ̄ ⲙ ⲡⲉⲛ ⲡ ⲉⲧ ⲟⲩⲁⲁⲃ ⲛ ⲉⲓⲱⲧ · ϫⲉⲕⲁⲥ ⲉ ⲛ ⲛⲁ ϫⲓ ⲉⲟⲟⲩ ϩⲓϫⲙ ⲡ ⲕⲁϩ · ⲙ ⲡⲉ ⲙⲧⲟ ⲉⲃⲟⲗ ⲛ̄ ⲛ ⲛ ⲉⲧ ⲛⲁ ⲛⲟⲩ ⲟⲩ ⲙⲛ ⲛ ⲉⲑ ⲟⲟⲩ · ⲁⲩⲱ ⲟⲛ ⲛ̄ ⲥⲉ ⲣ ϩⲟⲩⲉ ϯ ⲉⲟⲟⲩ ⲛⲁ ⲛ ϩⲛ ⲙ ⲡⲏⲩⲉ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ⲛⲟⲩⲧⲉ ⲙⲛ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲁⲩⲱ ⲛ̄ ⲧⲛ ϫⲓ ⲙ ⲡ ⲃⲉⲕⲉ ⲛ ⲛⲉⲛ ϩⲃⲏⲩⲉ ⲉⲧ ⲛⲁⲛⲟⲩ ⲟⲩ ⲛ̄ ⲧ ⲁ ⲛ ⲁⲁ ⲩ ϩⲓϫⲙ̄ ⲡ ⲕⲁϩ · ϩⲛ ⲧ ⲙⲏ ⲧⲣⲟⲡⲟⲗⲓⲥ ⲛ ⲙ ⲡⲏⲩⲉ ⲑ ⲓⲉⲗⲏ︦ⲙ ⲛ ⲧ ⲡⲉϩ ⲛ ⲁⲅⲁ ⲑⲟⲛ ⲛⲓⲙ Ϣ ⲁ ϥ ϫⲟⲟ ⲥ ⲅⲁⲣ ⲛ̄ ϭⲓ ⲡⲉⲛ ⲡ ⲉⲧ ⲟⲩⲁⲁⲃ ⲛ ⲉⲓⲱⲧ ⲁⲡⲁ ⲁⲑⲁ ⲛⲁⲥⲓⲟⲥ · ϫⲉ ϩⲁⲣⲉϩ ⲉ ⲡ ⲉⲓⲛⲉ ⲉⲧ ⲧⲁⲉⲓ ⲏⲩ ⲛⲧⲉ ⲡ ⲣⲱⲙⲉ ⲛ ⲥⲉ ⲛⲁ ⲙⲟⲩⲧⲉ ⲅⲁⲣ ⲁⲛ ⲉⲣⲟ ⲕ ϫⲉ ⲣⲱⲙⲉ ⲡⲉϫⲁ ϥ ⲉ ⲕ ⲉⲓⲣⲉ ⲛ ⲛⲉ ϩⲃⲏⲩⲉ ⲛⲧ ⲙⲛ︦ⲧ ⲁⲗⲟⲅⲟⲛ Ⲧ ⲉⲛⲟⲩ ϭⲉ ⲙ ⲙⲉⲣⲁⲧⲉ ⲛ ⲥⲛⲏⲩ · ⲁⲩⲱ ⲛ ϣⲟⲩ ⲟⲩⲁϣ ⲟⲩ ϩⲙ ⲡ ϫⲟⲉⲓⲥ · ⲟⲩ ⲛ ⲧⲁ ⲛ ⲙⲙⲁⲩ ⲛ ⲟⲩ ⲛⲟϭ ⲛ ϣⲟⲩ ϣⲟⲩ ϩⲁⲣⲱ ⲧⲛ̄ ϩⲙ ⲙⲁ ⲛⲓⲙ ⲉ ⲛ ⲛⲁ ⲃⲱⲕ ⲉⲣⲟ ϥ ⲉ ⲛ ϣⲟⲩϣⲟⲩ ⲙ ⲙⲟ ⲛ ⲉϫⲛ ⲧⲏⲩ ⲧⲛ · ⲉ ⲩ ⲧⲁⲩⲟ ⲛ ⲛⲉⲧⲛ ⲡⲣⲁ ⲝⲓⲥ ⲛ ϣⲟⲣⲡ ⲉⲣⲟ ⲛ · ϫⲉ ⲉⲓⲥ ⲟⲩ ⲗⲁⲟⲥ ⲉ ϥ ⲥⲟⲧⲡ ⲁⲩⲱ ⲉ ϥ ⲕⲟⲥⲙⲉⲓ
ⲕⲁⲧⲁ ⲡ ⲉⲛⲧ ⲁ ⲡ ϫⲟⲉⲓⲥ ϫⲟⲟ ϥ ϩⲙ ⲡ ⲉⲩⲁⲅⲅⲉⲗⲓ ⲟⲛ ϫⲉ ⲥⲉ ⲛⲁ ϣⲱ ⲡⲉ ⲛ ⲑ ⲉ ⲛ ⲛ ⲁⲅⲅⲉ ⲗⲟⲥ ⲉⲧ ϩⲛ̄ ⲙ ⲡⲏⲩⲉ ⲛϭⲓ ⲛ ⲉⲛⲧ ⲁ ⲩ ϩⲁⲣⲉϩ ⲉⲣⲟ ⲟⲩ ⲁⲩⲱ ⲉ ⲁ ⲩ ⲕⲁ ⲡ ⲁⲓ ⲱⲛ ⲉⲧ ⲙⲙⲁⲩ ϩⲁ ⲉⲓⲁⲧ ⲟⲩ ⲉ ⲩ ϩⲓ ϫⲙ ⲡ ⲕⲁϩ ⲉ ⲁ ⲩ ⲣ̄ ϩⲱⲃ ⲉ ⲛⲁⲛⲟⲩ ϥ ⲕⲁⲧⲁ ⲡⲉϥ ⲙ̄ ⲡϣⲁ · Ⲁ ⲩⲱ ⲁ ⲧⲉⲧⲛ ϯ ⲟ ⲥⲉ ⲱ̂ ⲛⲉⲧⲛ̄ ϣⲁϫⲉ ⲉⲧⲃⲏⲏ ⲧ ⲟⲩ · ⲉ ⲧⲉⲧⲛ ⲥⲟⲟⲩⲛ ⲁⲛⲟⲛ ϫⲉ ⲛⲓⲙ ⲛⲉ · ⲛⲁⲓ̈ ⲛⲧ ⲁ ⲩ ⲙⲟⲩ ϩⲙ̄ ⲡ ⲛⲟⲃⲉ ⲉ ⲙⲡⲁ ⲧ ⲟⲩ ⲉⲓ ⲉⲃⲟⲗ ⲛ̄ ϩⲏⲧ ϥ Ⲁ ⲧⲉⲧⲛ̄ ϯ ⲟⲥⲉ ⲙ̄ ⲡ ⲡⲁⲣⲁⲇⲓ̈ⲥⲟⲥ ⲛ ⲧⲉ ⲧⲣⲩⲫⲏ ⲙ ⲡ ⲛⲟⲩ [ⲧⲉ] [..] ⲧⲉⲧⲛ̄ ⲛ ⲁ̣ [..] ⲉ ϥ ϣⲉϣ ⲥ̄ [ϯ] [..] ⲉⲃⲟⲗ ⲙⲛ ⲡ [...] ⲛ ⲅ̣̄ [......] ⲉ ⲧⲣ [.......] ⲙⲛ ⲧ ⲙ̣ [......] ⲁⲩⲱ ⲡ ⲥⲁ ⲛ̣ [ⲡ] ⲕⲁⲣⲡⲟⲥ ⲙ ⲛ̣ ⲡⲉⲩ ϩⲗⲟϭ · ⲁ ⲩ̣ [ⲱ ⲉ] ⲧⲣⲉ ⲧⲉⲧⲛ ⲧⲱ ⲡⲉ ⲉⲃⲟⲗ ⲛϩⲏⲧ ⲟⲩ ⲁⲩⲱ ⲡ ϣⲏⲛ ⲉⲧ ϩⲛ̄ ⲧ ⲙⲏⲧⲉ ⲙ ⲡ ⲡⲁⲣⲁⲇⲉⲓⲥⲟⲥ ⲡⲁⲓ̂ ⲛⲧ ⲁ ⲡ ⲙⲟⲩ ⲉⲓ ⲉϩⲟⲩⲛ ⲉ ⲡ ⲕⲟⲥ ⲙⲟⲥ ⲉⲧⲃⲏⲏⲧ ϥ ⲉ ⲙⲛ ϩⲱⲃ ϭⲉ ⲙ̄ ⲙⲟⲩ ⲛⲁ ϣⲱⲡⲉ ⲉⲧⲃⲏⲏⲧ ϥ̄ · ϫⲓⲛ ⲙ̄ ⲡⲉⲓ ⲛⲁⲩ · Ⲁ ⲧⲉⲧⲛ ϯ ⲟⲥⲉ ⲟⲛ ⲛ ⲧ ϭⲓⲛ ⲛⲁⲩ ⲉ ⲡ ϣⲏⲛ ⲙ ⲡ ⲱ ⲛϩ̄ ⲉ ⲧⲣⲉ ⲧⲉⲧⲛ ϫⲓ ⲉⲃⲟⲗ ϩⲙ ⲡⲉϥ ⲕⲁⲣⲡⲟⲥ ⲛ ⲧⲉⲧⲛ [..] ⲛ ⲑ ⲉ ⲉⲧⲉ [ⲣⲉ ⲛ ⲇ] ⲓⲕⲁⲓⲟⲥ [ⲙⲛ ⲛ] ⲉⲧ ⲟⲩⲁⲁⲃ [ⲧⲏⲣ] ⲟⲩ ⲛⲁ ⲟⲩⲱⲙ [ⲉⲃⲟⲗ ϩⲙ ⲡ ϣⲏ] ⲛ̣ [ⲙ ⲡ ⲱⲛϩ] ⲩ̣ ⲥⲡϩ [ⲡ] ⲣ̣ ⲟⲥⲉⲩⲭⲏ [ⲙ̄ ⲡ] ⲛ̣ ⲟⲩⲧⲉ ⲉⲧ [.] ⲡ̣ ⲇⲓⲕⲁⲓⲟⲥ ⲙⲛ̄ [ⲛ ⲉ] ⲧ̣ ⲟⲩⲁⲁⲃ ⲧⲏ ⲣ ⲟⲩ · ϫⲉ ⲉ ⲕ ⲛⲁ ⲧⲙ̄ ⲙⲟⲩ ⲉⲃⲟⲗ ϩⲙ ⲡ ϣⲏⲛ ⲙ̄ ⲡ ⲱ ⲛϩ̄ · ⲛ ⲅ̄ ⲧⲟⲩⲛⲟ ⲥ ⲟ ⲩ ϩⲛ̄ ⲧⲉⲕ ϣⲟⲣⲡ ⲛ ⲁⲛⲁⲥⲧⲁⲥⲓⲥ ⲉⲧ ⲟⲩⲁⲁⲃ ⲙⲛ̄ ⲛⲉⲕ ⲁⲡⲟⲥⲧⲟⲗⲟⲥ ⲙⲛ ⲛⲉⲕ ⲡⲣⲟⲫⲏ ⲧⲏⲥ ⲙⲛ ⲛⲉⲕ ⲇⲓ ⲕⲁⲓⲟⲥ ⲙⲛ ⲛⲉⲕ ⲡ ⲉⲧ ⲟⲩⲁⲁⲃ ⲧⲏ ⲣ ⲟⲩ · Ⲁ ⲩⲱ ⲁ ⲧⲉⲧⲛ ϯ ⲟⲥⲉ ⲛ ⲧ ϭⲓⲛ ⲧⲱⲟⲩⲛ ⲛⲁⲙⲉ ϩⲛ̄ ⲧ ϣⲟ ⲣⲡ̄ ⲛ ⲁⲛⲁⲧⲁⲥⲓⲥ ⲙⲛ ⲛ ⲇⲓⲕⲁⲓⲟⲥ ⲙⲛ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ϫⲉ ⲧⲉ ⲧⲛ ⲛⲏⲩ ⲟⲛ ϩⲙ ⲡⲉⲩ ⲧⲁⲉⲓⲟ ⲙⲛ̄ ⲡⲉⲩ ⲉⲟⲟⲩ ⲙⲛ ⲡⲉ ⲭ̄ⲥ̄ · ⲙⲛ ⲛⲉϥ ⲇⲓ ⲕⲁⲓⲟⲥ ⲙⲛ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ϩⲛ ⲧ ⲥⲩⲛⲧⲉⲗⲉⲓⲁ ⲙ ⲡ ⲁⲓⲱⲛ · ⲕⲁⲓ̄ ⲅⲁⲣ ⲙⲙⲛ ϭⲉ ⲟⲥⲉ · ⲁⲩⲱ ⲙ̄ ⲙⲛ ϭⲉ ⲙⲕⲁϩ ⲛ̄ ϩⲏⲧ ⲉ ϥ ⲟ̂ ⲛ ⲛⲟϭ ⲉ ⲛ ⲉⲛⲧ ⲁ ⲩ ⲙⲟⲩ ⲉ ⲙⲡ ⲟⲩ ⲕⲱ ⲛ̄ ⲥⲱ ⲟⲩ ⲙ ⲡ ⲛⲟⲃⲉ ⲟⲩⲧⲉ ⲙⲡ oⲩ ⲉⲓ ⲉ̂ ⲃⲟⲗ ⲛϩⲏⲧ ϥ̄ ϣⲁⲛⲧ ⲟⲩ ⲉⲓ ⲉ̂ ⲧⲟⲟⲧ ϥ̄ ⲛ ⲁⲙⲛ ⲧⲉ · Ⲉ ⲓ ⲟⲩⲱϩ ⲇⲉ ⲟⲛ ⲉ̂ ⲧⲟⲟⲧ ⲉ ϣⲁϫⲉ ϩⲛ ⲟⲩ ⲙⲕⲁϩ ⲛ̄ ϩⲏⲧ ⲉⲧⲃⲉ ⲛ ⲉⲛ ⲧ ⲁ ⲩ ⲃⲱⲕ ⲉ ⲡ ⲉ ⲥⲏⲧ ⲉⲣⲟ ϥ ϩⲛ̄ ⲛ ⲉⲛⲧ ⲁ ⲩ ⲛⲕⲟ ⲧⲕ̄ · ⲙⲛ ⲛ ⲉⲧ
ⲛ ⲑ ⲉ ϩⲱⲱ ϥ ⲛ̄ ⲧ ⲁ ⲛ ⲉⲓⲙⲉ ⲉ ⲡⲁⲓ̂ ϩⲓⲧⲛ̄ ⲛ ϩⲩⲡⲟⲙ ⲛⲏⲙⲁ ⲛ ⲙ ⲙⲁⲣ ⲧⲩⲣⲟⲥ ⲉⲧ ⲟⲩⲁⲁⲃ ϫⲉ ⲛ ϥ̄ ϯ ⲥⲟ̂ ⲁⲛ ⲉ ⲗⲁⲁⲩ ϩⲛ ⲛ ⲉⲛ ⲧ ⲁ ⲛ ϫⲟ ⲟⲩ · ⲉⲛ ⲑ ⲉ ⲉⲛⲧ ⲁ ⲛ ϩⲉ ⲉⲣⲟ ⲥ ⲉ ϥ ϫⲓ ⲕⲃⲁ ⲙⲙⲟ ⲟⲩ ⲧⲏⲣ ⲟⲩ ⲁⲩⲱ ⲉ ϥ ⲕⲁⲧⲁ ⲕⲣⲓⲛⲉ ⲙⲙⲟ ⲟⲩ ⲉ ⲡ ⲙⲟⲩ ϩⲓⲧⲙ̄ ⲡ ⲉⲓⲛⲉ ⲛ ⲛⲉϥ ⲡⲣⲟⲥⲧⲁⲅⲙⲁ ⲛⲁⲓ̂ ⲉⲧ ⲥⲏϩ ϩⲛ̄ ⲛ ϩⲩⲡⲟⲙⲛⲏ ⲙⲁ ⲛ̄ ⲙ ⲙⲁⲣⲧⲩ ⲣⲟⲥ · ⲛ ⲑ ⲉ Ⲉ ⲧ ⲥⲏϩ ϩⲓⲧⲛ̄ ⲛⲉϥ ⲥϩⲁⲓ̇ ϫⲉ ⲛⲓⲙ ⲙⲛ ⲛⲓⲙ ⲛ ⲛⲟϭ ⲛ ⲉⲡⲓⲥⲕⲟⲡⲟⲥ ⲛⲧⲉ ⲧⲉ ⲭⲱⲣⲁ ⲉⲩϣⲁⲛ ⲟⲩⲱϣ ⲉ ⲥⲱⲧⲙ̄ ⲛⲥⲁ ⲡⲁ ⲇⲓⲁⲧⲁⲅⲙⲁ ⲉⲛⲧ ⲁ ⲓ̇ ⲧⲟϭ ϥ ⲉ ⲃⲟⲗ · ⲁⲩⲱ ⲛ ⲥⲉ ⲟⲩⲱϣⲧ ⲛ̄ ⲛ̄ ⲛⲟⲩⲧⲉ · ⲉ ⲩ ⲛⲁ ϫⲓ ⲛ ⲟⲩ ⲛⲟϭ ⲛ ⲉⲝⲟⲩⲥⲓⲁ ⲟⲩ ⲙⲟⲛⲟⲛ ϩⲛ ⲧⲉⲩ ⲡⲟⲗⲓⲥ · ⲁⲗⲗⲁ ϩⲛ̄ ⲧⲉ ⲭⲱⲣⲁ ⲧⲏⲣ ⲥ · ⲉϣⲱⲡⲉ ⲇⲉ ⲉ ⲩ ⲧⲙ ⲥⲱⲧⲙ ⲛⲥⲁ ⲡⲁ ⲇⲓⲁⲧⲁⲅⲙⲁ ⲡⲉϫⲁ ϥ · ⲁⲩⲱ ⲛ ⲥⲉ ⲧⲙ ⲟⲩⲱϣⲧ ⲛ ⲛ ⲛⲟⲩⲧⲉ · ⲉⲩⲉ ⲕⲁⲧⲁⲕⲣⲓⲛⲉ ⲙ ⲙⲟ ⲟⲩ ⲉ ⲡ ⲙⲟⲩ ⲁⲩⲱ ⲟⲛ ⲧⲁⲓ̇ ⲧⲉ ⲑ ⲉ ⲛⲧ ⲁ ⲩ ϩⲩⲡⲟ ⲙⲉⲓⲛⲉ ⲛϭⲓ ⲙ ⲙⲁⲣ ⲧⲩⲣⲟⲥ ⲉⲧ ⲟⲩⲁⲁⲃ ϣⲁⲛⲧ ⲟⲩ ϫⲓ ⲙ ⲡⲉ ⲕⲗⲟⲙ ⲙ ⲡ ⲱ ⲛϩ · ⲛ̄ Ⲧ ⲁ ⲛ ϫⲉ ⲛⲁⲓ̂ ϫⲉ ⲉϣ ϫⲉ ⲡ ⲣ̄ⲣⲟ̂ ⲛ̄ⲧ ⲁ ⲡ ⲛⲟⲩⲧⲉ ϯ ⲛⲁ ϥ ⲛ ⲟⲩ ⲉⲝⲟⲩⲥⲓⲁ ⲉ ⲧⲣⲉ ϥ ⲣ ⲣⲣⲟ ϩ ϫⲙ ⲡ ⲕⲁϩ · ⲟⲩⲛ̄ ⲧⲁ ϥ ⲙⲙⲁⲩ ⲛ ⲟⲩ ϩⲟⲧⲉ ⲛ̄ ⲧⲉⲓ ⲙⲓⲛⲉ ⲙⲛ̄ ⲟⲩ ϭⲱⲛⲧ̄ ϩⲛ̄ ⲟⲩ ⲛⲟϭ ⲛ ⲁ ⲡⲉⲓⲗⲏ ⲉϫⲛ̄ ⲛ ⲉⲧ ⲧⲥⲧⲟ ⲉⲃⲟⲗ ⲛ ⲛⲉϥ ⲡⲣⲟⲥⲧⲁ ⲅⲙⲁ · ⲉⲧ ϯ ⲟⲩⲃⲉ ⲡⲉϥ ⲇⲓⲁⲧⲁⲅⲙⲁ ⲉ ⲧⲣⲉ ϥ ϫⲓ ⲕⲃⲁ ⲙⲙⲟ ⲟⲩ ϩⲛ̄ ϩⲉⲛ ⲥⲏϥⲉ ⲙⲛ̄ ϩⲉⲛ ⲕⲉ ⲧⲓⲙⲱⲣⲓⲁ ⲉ ⲩ ⲟϣ ⲕⲁⲧⲁ ⲡ ⲉⲧ ⲥⲏϩ · ϫⲉ ⲉⲣⲉ ⲡ ϭⲱ ⲛⲧ̄ ⲛ ⲟⲩ ⲣⲣⲟ ⲟ̂ ⲛ ⲑ ⲉ ⲙ ⲡⲁ ϣⲁϩ ⲟ ⲙ ⲛⲟⲩ ⲙⲟⲩⲓ̇ ⲉ ϥ ϯ ⲥⲃⲱ ⲣⲱ ⲉ ⲩ ⲙⲛ︦ⲧ ⲁⲧ ⲛⲟⲩⲧⲉ ⲁⲩⲱ ⲡ ⲟⲥⲉ ⲛ ⲛⲉ ⲯⲩⲭⲏ ⲛ ϩⲉ ⲛ ⲙⲏⲏϣⲉ · ⲉ ⲟⲩⲛ̄ ⲧⲁ ϥ ⲙⲙⲁⲩ ⲛ̄ ⲟⲩ ⲁⲡⲉⲓⲗⲏ ⲛ̄ ⲧⲉⲓ ϭⲟⲧ · ⲁⲩⲱ ⲟⲩ ϭⲱⲛⲧ ⲛ ⲁⲧ ⲡⲉⲓⲑⲉ ⲙⲙⲟ ϥ ϩⲓⲧⲛ ϩⲉⲛ ⲭⲣⲏ ⲙⲁ · ⲉⲓⲉ ⲡ ⲟⲥⲟ ⲙⲁⲗⲗⲟⲛ ⲡ ⲣⲣⲟ ⲛ ⲧ ⲡⲉ ⲙⲛ ⲡ ⲕⲁϩ ⲡ ⲇⲏⲙⲓⲟⲩⲣⲅⲟⲥ ⲙ ⲡ ⲧⲏⲣ ϥ̄ · ⲡ ⲉⲛⲧ ⲁ ϥ ⲧⲁ ⲙⲓⲉ ⲡ ⲧⲏⲣ ϥ̄ ⲉⲃⲟⲗ ϩⲙ ⲡ ⲉⲧⲉ ⲛ ϥ̇ ϣⲟⲟⲡ ⲁⲛ ⲙ ⲡⲏⲩⲉ ⲙⲛ̄ ⲡ ⲕⲁϩ · ⲑ ⲁⲗⲁⲥ ⲥⲁ ⲙⲛ ⲛ ⲉⲧ ⲛ ϩⲏⲧ ⲥ̄ ⲧⲏⲣ ⲟⲩ ⲛ ϥ̄ ⲛⲁ ϭⲱⲛⲧ̄ ⲁⲛ · ⲏ̂ ⲟⲩⲛ ⲗⲁ ⲁⲩ ⲛⲁ ϣ ⲁⲙⲁϩ ⲧⲉ ⲛ ⲧ ⲟⲣⲅⲏ ⲙ̄ ⲡⲉϥ ϭⲱⲛⲧ̄ ⲉϫⲛ ⲣⲱⲙⲉ ⲛⲓⲙ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲉⲓⲧⲉ ⲕⲟⲩⲓ ⲉⲓⲧⲉ ⲛⲟϭ ⲉⲓⲧⲉ ⲟⲩⲏⲏⲃ ⲉⲓⲧⲉ ⲙⲟⲛⲁⲭⲟⲥ ⲉⲓⲧⲉ ⲣⲣⲟ ⲉⲓⲧⲉ ⲁⲣⲭⲱⲛ ⲉⲓⲧⲉ ⲁⲣⲭⲏⲅⲟⲥ ⲛⲓⲙ ⲛ ⲗⲁⲟⲥ ⲉ ϥ ⲛⲁ ⲧⲥⲧⲟ ⲉⲃⲟⲗ ⲛ̄ ⲛⲉ ⲡⲣⲟⲥⲧⲁⲅⲙⲁ ⲙ ⲡ ϫⲟⲉⲓⲥ ⲙⲛ ⲡⲉϥ ⲛⲟⲙⲟⲥ ⲁⲩⲱ ⲛⲉϥ ⲇⲓⲕⲁⲓ ⲱⲙⲁ ⲙⲛ ⲛⲉϥ ϩⲁⲡ ⲁⲩⲱ ⲛⲉϥ ⲙⲛ︦ⲧ ⲙⲛ︦ⲧⲣⲉ ⲛⲁⲓ̂ ⲛⲧ ⲁ ϥ ⲣ̄ ⲙⲛⲧⲣⲉ ⲙⲙⲟ ⲟⲩ ⲛⲁ ⲛ̇ ϫⲓⲛ ⲛ̄ ϣⲟ ⲣⲡ ϩⲛ ⲧ ⲧⲁⲡⲣⲟ ⲛ ⲛⲉϥ ⲡⲣⲟⲫⲏ ⲧⲏⲥ ⲉⲧ ⲟⲩⲁⲁⲃ ⲁⲩⲱ ϩⲛ̄ ⲧ ⲧⲁ ⲡⲣⲟ ⲙ̄ ⲡⲉϥ ⲙⲟ ⲛⲟⲅⲉⲛⲏⲥ ⲛ̄ ϣⲏⲣⲉ ⲉⲧ ⲟⲩⲁⲁⲃ ⲓ̄ⲥ̄ ⲛ ⲑ ⲉ ⲉⲧⲉⲣⲉ ⲡ ⲁⲡⲟⲥⲧⲟⲗⲟⲥ ϫⲱ ⲙⲙⲟ ⲥ ϫⲉ ϩⲛ̄ ϩⲁϩ ⲙ ⲙⲉⲣⲟⲥ ⲁⲩⲱ ϩⲛ ϩⲁϩ ⲛ ⲥⲙⲟⲧ ⲉ ⲁ ⲡ ⲛⲟⲩⲧⲉ ϣⲁ ϫⲉ ⲙⲛ ⲛⲉⲛ ⲉ̂ⲓⲟ ⲧⲉ ⲛ ϣⲟⲣⲡ̇ ϩⲛ̇ ⲛⲉ ⲡⲣⲟⲫⲏⲧⲏⲥ · ϩⲛ ⲑ ⲁⲏ ⲇⲉ ⲛ ⲛⲓ ϩⲟⲟⲩ ⲁ ϥ ϣⲁϫⲉ ⲛⲙⲙⲁ ⲛ ϩⲙ ⲡ ϣⲏⲣⲉ · ⲡⲁⲓ̂ ⲛⲧ ⲁ ϥ ⲕⲁⲁ ϥ ⲛ̄ ⲕⲗⲏⲣⲟⲛⲟⲙⲟⲥ ⲙ ⲡ ⲧⲏⲣ ϥ̄ · ⲡⲁⲓ̂ ⲟⲛ ⲛⲧ ⲁ ϥ ⲧⲁⲙⲓⲉ ⲛ ⲁⲓⲱⲛ ⲉⲃⲟⲗ ϩⲓⲧⲟⲟⲧ ϥ̄ · ⲁⲩⲱ ⲟⲛ ϩⲛ̄ ⲧ ⲧⲁⲡⲣⲟ ⲛⲉϥ ⲁⲡⲟⲥⲧⲟⲗⲟⲥ ⲟⲩ ϭⲉ ⲡ ⲉⲧ ⲛⲁ ϣⲱⲡⲉ ⲛ ⲛⲁⲓ̂ ⲛ ⲧⲉⲓ ⲙⲓⲛⲉ ⲏ ⲛⲓⲙ ⲡ ⲉⲧ ⲛⲁ ϣ ⲡⲓⲑⲉ ⲙ̄ ⲡ ϭⲱⲛⲧ̄ ⲛ ⲧ ⲟⲣ ⲅⲏ ⲙ̄ ⲡ ⲛⲟⲩⲧⲉ ⲡ ⲣⲣⲟ ⲛ ⲧ ⲡⲉ ⲙⲛ̄ ⲡ ⲕⲁϩ ⲡⲁⲓ̂ ⲉⲧ ϯ ⲥⲃⲱ ⲉ ⲧ ⲙⲛⲧ ⲛⲟⲩⲧⲉ ϩⲛ ⲟⲩ ⲙⲉ ⲉ ⲧⲣⲉ ⲩ ⲟⲩⲱϣⲧ̄ ⲁⲛ ⲛ̄ ϩⲉⲛ ϣⲉ ⲙⲛ ϩⲉⲛ ⲱⲛⲉ · ⲛ ⲑ ⲉ ⲛ̄ ⲛ ⲉⲣⲱⲟⲩ ⲛⲧ ⲁ ⲩ ⲡⲱϣⲥ̄ ⲛⲁⲓ̈ ⲛ̄ⲧ ⲁ ⲛ ϣⲁϫⲉ ⲉⲧ ⲃⲉ ⲑ ⲟⲧⲉ ⲙⲛ̄ ⲧ ⲟⲣⲅⲏ ⲙ ⲡⲉⲩ ϭⲱⲛⲧ · ⲛⲁⲓ̂ ⲟⲛ ⲉⲧ ϯ ⲥⲃⲱ ⲉ ⲟⲩⲱ ϣⲧ ⲛ ϩⲉⲛ ϣⲉ ⲙⲛ ϩⲉⲛ ⲱⲛⲉ ⲁⲩⲱ ⲡ ⲕⲉ ⲥⲉⲉⲡⲉ ⲧⲏⲣ ϥ̄ · ⲛ ϩⲱⲃ ⲛ ϭⲓϫ ⲛ ⲣⲱⲙⲉ ⲁⲗⲗⲁ ⲉⲣⲉ ⲡ ϫⲟⲉⲓⲥ ϯ ⲥⲃⲱ ⲉ ⲧⲣⲉ ⲩ ⲟⲩ ⲱϣⲧ̄ ⲛⲁ ϥ ϩⲛ̄ ⲟⲩ ⲡⲛ︦ⲁ ⲙⲛ ⲟⲩ ⲙⲉ ϫⲉ ⲛⲧⲟϥ ⲡⲉ ⲡ ⲛⲟⲩⲧⲉ ⲙ ⲙⲉ ⲙⲁⲩⲁⲁ ϥ · ⲕⲁⲧⲁ ⲡ ⲉⲧ ⲥⲏϩ ϫⲉ ⲟⲩ ⲡⲛ︦ⲁ ⲡⲉ ⲡ ⲛⲟⲩⲧⲉ ⲁⲩⲱ ⲛ ⲉⲧ ⲛⲁ ⲟⲩ ⲱϣⲧ ⲛⲁ ϥ ϣϣⲉ ⲉⲣⲟ ⲟⲩ ⲉ ⲧⲣⲉ ⲩ ⲟⲩⲱϣⲧ̄ ⲛⲁ ϥ ϩⲛ̄ ⲟⲩ ⲡⲛ︦ⲁ ⲙⲛ ⲟⲩ ⲙⲉ · ⲁⲩⲱ ⲟⲛ ⲉ ⲧⲣⲉ ⲩ ⲣ̄ ϩⲙϩⲁⲗ ⲛⲁ ϥ ϫⲉ ⲛ̄ⲧⲟϥ ⲡⲉ ⲡ ⲣⲣⲟ ⲛ ⲧ ⲡⲉ ⲙⲛ ⲡ ⲕⲁϩ · ⲁⲩⲱ ⲛ̄ ⲧⲟϥ ⲡ ⲉⲛⲧ ⲁ ϥ ⲧⲁⲙⲓⲟ ⲟⲩ ⲛ ⲥⲉ ϣⲟⲟⲡ ⲁⲛ ⲉⲓⲧⲉ ⲁⲅⲅⲉⲗⲟⲥ ⲉⲓⲧⲉ ⲁⲣⲭⲏ ⲉⲓⲧⲉ ⲉⲝⲟⲩⲥⲓⲁ ⲉⲓⲧⲉ ⲛ ⲉⲧ ϩⲛ̄ ⲙ ⲡⲏⲩⲉ ⲧⲏⲣ ⲟⲩ ⲛⲧ ⲁ ⲩ ϣⲱⲡⲉ ⲅⲁⲣ ⲧⲏⲣ ⲟⲩ ⲉⲃⲟⲗ ϩⲓⲧⲟⲟⲧ ϥ̄ · Ⲉ ⲓⲥ ϩⲏⲏⲧⲉ ⲟⲩⲛ ⲁ ⲁⲛ ⲉⲓⲙⲉ ϫⲉ ⲟⲩⲟⲓ̄ ⲛ ⲅⲉⲛⲟⲥ ⲛⲓⲙ ⲛ ⲣⲱⲙⲉ · ⲉ ⲛ ϥ̄ ϩⲁⲣⲉϩ ⲁⲛ ⲉ ⲛⲉ ⲡⲣⲟⲥⲧⲁⲅⲙⲁ ⲙ ⲡ ϫⲟⲉⲓⲥ ⲉⲃⲟⲗ ϩⲛ ⲛⲉ ⲅⲣⲁⲫⲏ ⲉⲧ ⲟⲩⲁⲁⲃ · ⲛⲉ ⲣ ⲣⲱⲟⲩ ⲙⲉⲛ ⲛ̄ⲧ ⲁ ⲛ ϣⲁϫⲉ ⲉⲧⲃⲏⲏ ⲧ ⲟⲩ ⲛⲁⲓ̂ ⲛⲧ ⲁ ⲩ ⲥⲁϩⲱ ⲟⲩ ⲉⲃⲟⲗ ⲛ ⲧ ⲙⲉ · ⲉ ⲩ ϫⲓ ⲕⲃⲁ ⲛ ϩⲉⲛ ⲥⲱⲙⲁ ϩⲛ ⲧ ⲥⲏϥⲉ · ⲏ̂ ⲛⲧⲟϥ ϩⲙ ⲡ ⲕⲱ ϩⲧ̄ ⲙⲛ ϩⲉⲛ ⲕⲉ ⲃⲁⲥⲁⲛⲟⲥ ⲧⲉ ⲯⲩ ⲭⲏ ⲇⲉ ⲛⲧⲟⲥ ⲛ ⲥⲉ ⲛⲁ ϭⲙϭⲟⲙ ⲉⲣⲟ ⲥ ⲁⲛ · ⲟⲩⲧⲉ ⲛ ⲥⲉ ⲛⲁ ⲛⲁⲩ ⲁⲛ ⲉⲣⲟ ⲥ · ⲟⲩⲧⲉ ⲛ̄ ⲥⲉ ⲥⲟⲟⲩⲛ ⲁⲛ ϫⲉ ⲉ ⲥ ⲧⲱⲛ ϩⲙ ⲡ ⲣⲱⲙⲉ · ⲁⲗⲗⲁ ⲉ ϣⲁ ⲥ ⲉⲓ ⲉⲃⲟⲗ ϩⲛ ⲟⲩ ϩⲱⲡ ⲛ ⲥ̄ ⲃⲱⲕ ⲉ ⲛ ϭⲓϫ ⲙ ⲡ ⲛⲟⲩⲧⲉ ⲛ ϥ ϯ ⲛⲁ ⲥ ⲕⲁⲧⲁ ⲡⲉⲥ ⲙⲡϣⲁ · ⲡ ⲛⲟⲩⲧⲉ ⲇⲉ ⲛⲧⲟϥ ⲧⲉ ⲯⲩⲭⲏ ⲙⲛ ⲡ ⲥⲱⲙⲁ ⲛ̄ ⲛ ⲉⲧ ⲛⲁ ⲣ ⲁⲧ ⲥⲱ ⲧⲙ ⲛⲥⲱ ϥ ϣⲁ ϥ ϫⲓ ⲕⲃⲁ ⲙⲙⲟ ⲟⲩ ϩⲓ ⲟⲩ ⲥⲟⲡ ⲛϩⲣⲁⲓ̄ ϩⲙ ⲡ ⲕⲱϩⲧ̄ ⲛ ⲧ ⲕⲉϩⲉⲛⲛⲁ ⲉⲧ ϩⲛ ⲁⲙⲛⲧⲉ · ⲱ̂ ⲡ ⲛⲟⲩⲧⲉ ⲙ ⲙⲉ ⲙⲁⲩⲁⲁ ϥ · ⲁⲩⲱ ⲡ ϫⲟⲉⲓⲥ ⲙ ⲡ ⲉⲟⲟⲩ ⲓ̄ⲥ̄ ⲙⲙⲛⲧⲁ ⲛ ϣⲁϫⲉ ⲙⲙⲁⲩ ⲉϫⲱ ⲙ ⲡⲉⲕ ⲙ̄ ⲧⲟ ⲉⲃⲟⲗ ⲉⲕϣⲁⲛ ⲕⲣⲓⲛⲉ ⲉ ϥⲓ ⲱⲡ ⲛⲙⲙⲁ ⲛ · ⲕⲁⲧⲁ ⲡⲉ ⲙⲡϣⲁ ⲛ̄ ⲛⲉⲛ ⲡⲉⲑⲟⲟⲩ ⲁⲗⲗⲁ ⲉ ⲕ ⲛⲁ ⲕⲱ ⲉⲃⲟⲗ ⲉⲧⲃⲉ ⲡⲉⲕ ⲣⲁⲛ ⲙⲁⲩⲁⲁ ϥ ϫⲉ ϥ ⲟⲩⲁⲁⲃ · ⲁⲩⲱ ϥ ϩⲁ ⲉⲟⲟⲩ ϣⲁ ⲛⲓ ⲉⲛⲉϩ · Ⲟ ⲩⲟⲉⲓ ⲛ ⲣⲱⲙⲉ ⲛⲓⲙ ⲉ ϥ ⲛⲁ ⲁⲙⲉ ⲗⲉⲓ ⲁⲧ ⲙⲉⲓ ⲉⲃⲟⲗ ϩⲙ̄ ⲡ ⲛⲟⲃⲉ ϣⲁⲛ ⲧⲉ ϥ ⲙⲟⲩ · ⲕⲁⲧⲁ ⲑ ⲉ ⲛ̄ⲧ ⲁ ⲛ ϫⲉ ⲡⲁⲓ̂ ⲛ ϩⲁϩ ⲛ ⲥⲟⲡ · ⲟⲩ ϭⲉ ⲡ ⲉⲧⲉ ⲙⲡ ⲟⲩ ϯ ⲟⲥⲉ ⲙⲙⲟ ϥ ⲛ̄ϭⲓ ⲛ ⲉⲧ ⲛⲁ ⲁⲙⲉⲗⲉⲓ ϣⲁⲛⲧ ⲟⲩ ⲙⲟⲩ ϩⲙ ⲡ ϫⲱϩⲙ̄ · ⲉ ⲁ ⲩ ϯ ⲟⲥⲉ ⲛ ⲧⲉⲩ ϭⲓⲛ ⲉⲓ ϣⲁⲣⲟ ⲟⲩ ⲕⲁⲗⲱⲥ ϩⲓⲧⲛ ⲛ ⲁⲅⲅⲉⲗⲟⲥ ϩⲙ̄ ⲡⲉ ϩⲟⲟⲩ ⲙⲡⲉ ⲩ ϭⲙ ⲡ ϣⲓⲛⲉ ⲉ ⲧⲣⲉ ⲩ ⲁⲥⲡⲁⲍⲉ ⲙⲙⲟ ⲟⲩ ϩⲛ ⲟⲩ ⲣⲁϣⲉ ⲉ ⲧⲣⲉ ⲩ ϩⲩⲙ ⲛⲉⲩⲉ ⲛⲙⲙⲁ ⲩ ϩⲛ ⲟⲩ ⲥⲙⲏ ⲛ̄ ⲟⲩ ⲛⲟϥ ϩⲓ ⲧⲉⲗⲏⲗ ⲕⲁⲧⲁ ⲡ ⲉⲧ ⲥⲏϩ ϫⲉ ⲛⲁ ⲓ̈ ⲁ ⲓ ⲣ ⲡⲉⲩ ⲙⲉⲉⲩⲉ ⲁ ⲓ̈ ⲡⲱ ϩⲧ ⲛ̄ ⲧⲁ ⲯⲩⲭⲏ ⲉϩⲣⲁⲓ̄ ⲉϫⲱ ⲓ̈ · ϫⲉ ϯ ⲛⲏⲩ ⲉⲃⲟⲗ ϩⲓⲧⲛ̄ ⲟⲩ ⲙⲁ ⲛ̄ ⲥⲕⲏⲛⲏ ⲛ̄ ϣⲡⲏ ⲣⲉ · ϣⲁ ⲡ ⲏⲓ̂ ⲙ̄ ⲡ ⲛⲟⲩⲧⲉ ϩⲛ ⲟⲩ ⲥⲙⲏ ⲛ ⲧⲉⲗⲏⲗ ϩⲓ ⲟⲩⲱⲛϩ ⲉⲃⲟⲗ ⲛ ϩⲣⲟⲟⲩ ⲙ ⲡ ⲉⲧ ⲣ̄ ϣⲁ · ⲉⲧⲃⲉ ⲟⲩ ⲧⲉ ⲗⲩⲡⲉⲓ ⲧⲁ ⲯⲩ ⲭⲏ ⲡⲉϫⲁ ϥ · ⲁⲩⲱ ⲉⲧⲃⲉ ⲟⲩ ⲧⲉ ϣⲧⲟⲣⲧⲣ̄ ⲙⲙⲟ ⲓ̂ · ϩⲉⲗⲡⲓ ⲍⲉ ⲉ ⲡ ⲛⲟⲩⲧⲉ ϫⲉ ϯ ⲛⲁ ⲟⲩⲱⲛϩ̄ ⲛⲁ ϥ ⲉⲃⲟⲗ ⲡ ⲟⲩ ϫⲁⲓ̄ ⲙ̄ ⲡ ⲁϩⲟ ⲡⲉ ⲡⲁ ⲛⲟⲩⲧⲉ · Ⲕ ⲁⲓ̂ ⲅⲁⲣ ⲕⲁⲧⲁ ⲡ ⲉⲧ ϣⲁϫⲉ ϩⲙ ⲡⲉⲛ ⲉⲓⲱⲧ ⲇⲁⲩⲉⲓⲇ ϫⲉ ⲡⲁⲓ̂ ⲉⲧⲃⲉ ⲇⲁⲩ ⲉⲓⲇ ⲁⲛ ⲙⲙⲁⲧⲉ
ⲉ ⲥ ⲁⲡⲁⲧⲁ ⲙⲙⲟ ⲥ ⲙⲁⲩⲁⲁ ⲥ ⲙⲛ ϩⲉⲛ ⲙⲏⲏϣⲉ ⲛ ⲁⲑ ⲏⲧ ⲛ ⲑ ⲉ ⲛ ϩⲉⲛ ⲧⲃⲛⲟ ⲟⲩⲉϩ ⲙ ⲡ ⲥⲟⲟⲩ ⲛⲛ ⲛⲉ ⲅⲣⲁⲫⲏ · Ⲙ ⲟⲛⲟⲛ ⲉⲧⲃⲉ ⲧ ⲙ︦ⲧ︦ ϫⲁⲥⲓ ϩⲏⲧ · ⲕⲁⲧⲁ ⲑ ⲉ ⲛⲧ ⲁ ⲓ ⲣ ϣⲣ︦ⲡ ⲛ ϫⲟⲟ ⲥ · ⲁⲩⲱ ⲧ ⲙⲛ︦ⲧ ⲁⲧ ⲥⲱⲧⲙ̄ ⲉⲣⲉ ⲛⲉⲓ ⲙⲏⲏϣⲉ ⲧⲏⲣ ⲟⲩ ⲃⲏⲕ ⲉ ⲡ ⲉ ⲥⲏⲧ ⲉ ⲁⲙⲛ︦ⲧⲉ ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ ⲕⲁⲓ ⲅⲁⲣ ⲉⲧⲃⲉ ⲧ ⲙⲛ︦ⲧ ϫⲁⲥⲓ ϩⲏⲧ ⲁⲩⲱ ⲧ ⲙⲛ︦ⲧ ⲁⲧ ⲥⲱⲧⲙ̄ ⲕⲁⲧⲁ ⲑ ⲉ ⲛⲧ ⲁ ⲛ ϣⲣ︦ⲡ ϫⲟ ⲟ ⲥ · ⲛⲧ ⲁ ⲩ ⲛⲉϫ ⲡ ⲇⲓⲁⲃⲟⲗⲟⲥ ⲉⲃⲟⲗ ϩⲛ ⲙ ⲡⲏⲩⲉ ϫⲓⲛ ⲛ ϣⲟⲣⲡ · ⲛⲓⲙ ϭⲉ ⲡ ⲉⲧ ⲛⲁ ϣ ϫⲓ ⲏ ⲡⲉ ϫⲓⲛ ⲛ ϣⲟⲣⲡ̄ ⲛ ⲛⲉ ⲛⲧ ⲁ ⲩ ⲧⲁⲕⲟ ⲉ ⲁ ⲩ ⲃⲱⲕ ⲉ ⲡ ⲉⲥⲏⲧ ⲉ ⲡ ϣⲓⲕ · ϫⲉ ⲁ ⲩ ⲙⲟⲟϣⲉ ϩⲛ ⲧⲉ ϩⲓⲏ ⲛ ⲧ ⲙⲛⲧ ϫⲁⲥⲓ ϩⲏⲧ · ⲁⲩⲱ ⲉ ⲁ ⲩ ϣⲱⲡⲉ ϩⲛ ⲟⲩ ⲙⲛⲧ ⲁⲩ ⲥⲱⲧⲙ Ⲕ ⲁⲓ̄ ⲅⲁⲣ ⲙⲛⲛⲥⲁ ⲛ ⲉⲛⲧ ⲁ ⲡ ϫⲟⲉⲓⲥ ϫⲟⲟ ⲩ ⲧⲏⲣ ⲟⲩ ϫⲓⲛ ⲛ ϣⲟⲣⲡ ⲉⲓⲧⲉ ϩⲛ ϩⲉⲛ ⲡⲁ ⲣⲁⲃⲟⲗⲏ · ⲉⲓⲧⲉ ϩⲛ ⲛ ⲉⲧ ⲟⲩⲟⲛϩ ⲉⲃⲟⲗ · ⲑ ⲁⲏ ⲛ ⲛⲉϥ ϣⲁϫⲉ ⲧⲏⲣ ⲟⲩ ⲛⲧ ⲁ ϥ ϫⲟⲟ ⲥ · ϫⲉ ⲡ ⲉⲧⲉ ⲟⲩⲛ ⲙⲁⲁ ϫⲉ ⲙⲙⲟ ϥ ⲉ ⲥⲱⲧⲙ ⲙⲁⲣⲉ ϥ ⲥⲱⲧⲙ ⲙⲏ ⲙⲙⲛ ⲙⲁⲁ ϫⲉ ⲛ ⲣⲱⲙⲉ ⲛⲓⲙ ⲏ ⲁ ⲣⲱⲙⲉ ϣⲱ ⲡⲉ ⲉⲛⲉϩ ⲁϫⲛ ⲙⲁⲁϫⲉ · ⲛⲛ ϥ ⲥⲟⲟⲩⲛ ⲁⲛ ⲛϭⲓ ⲡ ⲇⲏ ⲙⲓⲟⲩⲣⲅⲟⲥ ⲙ ⲡ ⲧⲏ ⲣ ϥ̄ ⲡ ⲣⲣⲟ ⲡⲉ ⲭ̄ⲥ̄ ϫⲉ ⲙⲡ ϥ̄ ⲧⲁⲙⲓⲉ ⲣⲱⲙⲉ ⲉⲛⲉϩ ⲁϫⲛ ⲙⲙⲛ ⲙⲁⲁϫⲉ ⲙⲙⲟ ϥ · ⲁⲩⲱ ⲟⲩ ⲡⲉ ⲡⲉⲓ ϣⲁϫⲉ ⲛ̄ ⲧ ⲁ ϥ ϫⲟⲟ ϥ · ϫⲉ ⲡ ⲉ ⲧⲉ ⲟⲩⲛ ⲙⲁⲁϫⲉ ⲙⲙⲟ ϥ · ⲙⲁⲣⲉ ϥ ⲥⲱⲧⲙ̄ · ⲁⲗⲗⲁ ⲉⲡⲉⲓⲇⲏ ϥ ⲥⲟⲟⲩⲛ ϫⲉ ⲧ ⲙⲛ︦ⲧ ϫⲁⲥⲓ ϩⲏⲧ ⲉⲧ ϩⲛ ⲛ̄ ⲣⲱⲙⲉ ⲟⲩ ⲃⲟⲧⲉ ⲧⲉ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ⲛⲟⲩⲧⲉ · ⲕⲁ ⲧⲁ ⲑ ⲉ ⲛⲧ ⲁ ϥ ϫⲟ ⲟ ⲥ · ⲉⲧⲃⲉ ⲡⲁⲓ̈ ⲁ ϥ ϫⲟⲟ ⲥ ϫⲉ ⲡ ⲉⲧⲉ ⲟⲩⲛ ⲙⲁⲁϫⲉ ⲙⲙⲟ ϥ ⲉ ⲥⲱⲧⲙ ⲙⲁⲣⲉ ϥ ⲥⲱⲧⲙ̄ · ⲉⲧⲃⲉ ⲧ ⲙⲛ︦ⲧ ⲁⲧ ⲥⲱⲧⲙ̄ · ⲁⲩⲱ ⲧ ⲙⲛ︦ⲧ ϫⲁⲥⲓ ϩⲏⲧ ⲛⲧ ⲁ ⲥ ϫⲟⲟ ⲥ ⲛ̄ϭⲓ ⲧⲉ ⲅⲣⲁⲫⲏ ϫⲉ ⲙ̄ ⲡⲉ ⲡⲁ ⲗⲁⲟⲥ ⲥⲱⲧⲙ̄ ⲉ ⲧⲁ ⲥⲙⲏ · ⲁⲩⲱ ⲡ ⲓⲏ︦ⲗ ⲙⲡ ϥ̄ ϯ ϩⲧⲏ ϥ ⲉⲣⲟ ⲓ · ⲁ ⲓ ϫⲟⲟ ⟦ⲟ⟧ ⲥⲟⲩ ⲕⲁⲧⲁ ⲛ ⲉⲡⲉⲑⲩⲙⲓⲁ ⲛ̄ ⲛⲉⲩ ϩⲏⲧ · ⲥⲉ ⲛⲁ ⲙⲟⲟϣⲉ ϩⲛ ⲛⲉⲩ ϩⲃⲏⲩⲉ · ⲁⲩⲱ ⲟⲛ ⲉ ⲧ ⲃⲉ ⲧ ⲙⲛ︦ⲧ ϫⲁⲥⲓ ϩⲏⲧ ⲙⲛ ⲧ ⲙⲛ︦ⲧ ⲁⲧ ⲥⲱⲧⲙ · ⲛⲧ ⲁ ⲡ ϫⲟⲉⲓⲥ ϫⲟ ⲟ ⲥ ϩⲛ ⲟⲩ ϭⲱⲛⲧ̄ ϫⲉ ϩⲉⲛ ϣⲡⲏⲣⲉ ⲁ ⲓ̄ ϫⲡⲟ ⲟⲩ · ⲁ ⲓ̄ ϫⲁⲥ ⲧ ⲟⲩ · ⲛⲧⲟⲟⲩ ⲇⲉ ⲁ ⲩ ⲁⲑⲉⲧⲉⲓ ⲙⲙⲟ ⲓ̂ ⲁ ⲩ ⲉϩⲉⲥⲟⲩ ⲛ ⲡⲉⲥ ϫⲟⲉⲓⲥ · ⲁⲩⲱ ⲁ ⲩ ⲉⲓⲱ ⲥⲟⲩ ⲛ ⲡ ⲟⲩⲟⲙϥ̄ ⲙ ⲡⲉϥ ϫⲟⲉⲓⲥ · ⲡ ⲓⲏ︦ⲗ ⲇⲉ ⲙⲡⲉ ϥ ⲥⲟⲩⲱⲛ ⲧ̄ ⲁⲩⲱ ⲡⲁ ⲗⲁⲟⲥ ⲙⲡ ϥ ϭⲛ ⲁⲛⲅ̄ ⲛⲓⲙ · ⲁⲩⲱ ⲟⲛ ⲉⲧⲃⲉ ⲧ ⲙⲛ︦︦ⲧ ϫⲁⲥⲓ ϩⲏⲧ ⲙⲛ̄ ⲧ ⲙⲛ︦ⲧ ⲁⲧ ⲥⲱⲧⲙ ⲛⲧ ⲁ ⲡ ϫⲟⲉⲓⲥ ⲁⲡⲉⲓⲗⲉⲓ ⲉ ⲛⲁⲓ̄ ⲙ ⲡⲉⲓ ⲟⲩⲟⲉⲓϣ ϫⲉ ⲁ ⲓ ⲧⲛⲛⲟ ⲟⲩ ϣⲁ ⲣⲱ ⲧⲛ ⲛ ⲛⲁ ϩⲙ ϩⲁⲗ ⲧⲏⲣ ⲟⲩ ⲛⲉ ⲡⲣⲟⲫⲏⲧⲏⲥ ⲙ̄ ⲡⲉ ϩⲟⲟⲩ ⲙⲛ ⲡ ⲛⲁⲩ ⲛ ϣⲱⲣⲡ ⲁ ⲓ̄ ϫⲟⲟ ⲩ ⲥⲟⲩ ⲁⲩⲱ ⲙⲡ ⲟⲩ ⲥⲱⲧⲙ̄ ⲉⲣⲟ ⲟⲩ · ⲟⲩⲧⲉ ⲙ̄ ⲡⲉ ⲡⲉⲩ ⲙⲁⲁϫⲉ ϯ ϩⲧⲏ ϥ · ⲁⲗⲗⲁ ⲁ ⲩ ⲙⲟⲟϣⲉ ϩⲛ̄ ⲙ̄ ⲙⲟⲕⲙⲉⲕ ⲙ ⲡⲉⲩ ϩⲏⲧ ⲉⲑ ⲟⲟⲩ Ⲡ ⲁⲗⲓⲛ ⲟⲛ ⲉⲧⲃⲉ ⲧ ⲙⲛ︦ⲧ ϫⲁⲥⲓ ϩⲏⲧ ⲉⲣⲉ ⲧⲉ ⲅⲣⲁⲫⲏ ⲁⲅⲁⲛⲁⲕⲧⲉⲓ ⲉ ⲛⲁⲓ̄ ϫⲓⲛ ⲛ ϣⲟⲣⲡ · ϫⲉ ⲡ ⲛⲟⲃⲉ ⲛ ⲧⲉⲩ ⲧⲁ ⲡⲣⲟ · ⲡ ϣⲁϫⲉ ⲛ̄ ⲛⲉⲩ ⲥⲡⲟⲧⲟⲩ ⲙⲁ ⲣ ⲟⲩ ϭⲟⲡ ⲟⲩ ϩⲛ ⲛⲉⲩ ⲙⲛ︦ⲧ ϫⲁⲥⲓ ϩⲏⲧ ⲥⲉ ⲛⲁ ϫⲱ ⲛ ⲧⲉⲩ ϩⲁⲏ̂ ⲉⲃⲟⲗ ϩⲙ ⲡⲉⲩ ⲥⲁϩⲟⲩ · ⲛⲧ ⲁ ⲛ ϫⲉ ⲛⲁⲓ̄ ⲉ ⲛ ⲥⲟⲟⲩⲛ ϫⲉ ⲛ ⲑ ⲉ ⲉⲧⲉ ⲧ ⲛⲟⲩ ⲛⲉ ⲙ ⲡ ⲉⲑ ⲟⲟⲩ ⲛⲓⲙ ⲧⲉ ⲧ ⲙⲛ︦ⲧ ⲙⲁⲓ̄ ϩⲟ ⲙⲛ︦ⲧ ⲕⲁⲧⲁ ⲛ̄ ϣⲁϫⲉ ⲛ ⲛⲉ ⲅⲣⲁ ⲫⲏ · ⲧⲁⲓ̄ ⲟⲛ Ⲧ ⲉ ⲑ ⲉ ⲉⲧⲉ ⲧ ⲛⲟⲩⲛⲉ ⲙ ⲡ ⲉⲑ ⲟⲟⲩ ⲛⲓⲙ ⲧ ⲉⲧ ⲙⲛ︦ⲧ ⲁⲧ ⲥⲱ ⲧⲙ · ⲕⲁⲧⲁ ⲛ ϣⲁ ϫⲉ ⲟⲛ ⲛ̄ ⲛⲉ ⲅⲣⲁⲫⲏ ⲙⲁⲗⲓⲥⲧⲁ ⲛ ⲉⲧ ϣⲱⲡ ⲉⲣⲟ ⲟⲩ ⲙ̄ ⲡ ⲙⲟⲥⲧⲉ ⲉϩⲟⲩⲛ ⲉ ⲛ ⲉⲧ ϩⲓⲧⲟⲩⲱ ⲟⲩ ⲉ ⲡ ϫⲓⲛϫⲏ · ⲉⲧ ϫⲱⲕ ⲉⲃⲟⲗ ⲛ ⲛⲉⲩ ⲙⲛ︦ⲧ ⲣⲉϥ ϩⲱⲧⲃ ϩⲙ ⲡⲉⲩ ϩⲏⲧ ⲉ ⲡ ⲙⲁ ⲛ ⲛⲉⲩ ϭⲓϫ · Ⲁ ⲡ ϫⲟⲉⲓⲥ ϣⲁϫⲉ ϫⲓⲛ ⲛ ϣⲟⲣⲡ · ⲙⲛ̄ ⲁ ⲇⲁⲙ ⲉ ϥ ⲥⲙⲛ ⲇⲓⲁ ⲑⲏⲕⲏ ⲛⲙⲙⲁ ϥ ϩⲙ ⲡ ⲧⲣⲉ ϥ ⲧⲁⲙⲓⲟ ϥ ⲉ ϥ ϯ ⲙ ⲡ ⲥⲱⲛⲧ̄ ⲧⲏⲣ ϥ̄ ⲉⲧ ϩⲓϫⲙ ⲡ ⲕⲁϩ ⲉϩⲣⲁⲓ̄ ⲉ ⲛⲉϥ ϭⲓϫ ⲙⲛ ⲡⲉϥ ⲥⲡⲉⲣ ⲙⲁ · ⲁⲩⲱ ⲉ ϥ ⲥⲙⲓ ⲛⲉ ⲛⲙ̄ⲙⲁ ϥ ⲙⲛ ⲡⲉϥ ⲥⲡⲉⲣⲙⲁ · ⲛ ⲟⲩ ⲇⲓⲁⲑⲏⲕⲏ ϣⲁ ⲉⲛϩ̄ ⲉ ϥ ϫⲱ ⲙⲙⲟ ⲥ ϫⲉ ⲁϣⲁⲓ̄ ⲛ ⲧⲉⲧ ⲛⲁ ⲓ̈ ⲁ ⲛ ⲧⲉⲧⲛ ⲙⲉϩ ⲡ ⲕⲁϩ · ⲛ ⲧⲉⲧⲛ̄ ⲣ̄ ϫⲟⲉⲓⲥ ⲉϫⲱ ϥ · ⲧⲉⲧⲛ ϩⲟⲧⲉ ⲙⲛ ⲡⲉⲧⲛ ⲥⲧⲱⲧ ⲉⲥⲉ ϣⲱⲡⲉ ⳿ⲉϩⲣⲁⲓ̈ ⲉϫⲛ ⲛⲉ ⲑⲏⲣⲓⲟⲛ ⲧⲏⲣ ⲟⲩ · ⲁⲩⲱ ⲉ̂ ϫⲛ ⲛ̄ ⲧⲃⲛⲟⲟⲩⲉ ⲧⲏⲣ ⲟⲩ ⲛ ⲧ ⲥⲱϣⲉ ⲙⲛ ⲛ ϩⲁⲗⲁⲧⲉ ⲧⲏⲣ ⲟⲩ ⲛ ⲧ ⲡⲉ ⲁⲩⲱ ⲉϫⲛ ⲛ ⲧⲃ︦ⲧ ⲧⲏⲣ ⲟⲩ ⲛ ⲑ ⲁⲗⲁⲥ ⲥⲁ · ⲁ ⲓ̄ ϯ ⲙⲙⲟ ⲟⲩ ϩⲁ ⲛⲉⲧⲛ ϭⲓϫ ⲉⲩⲉ ϣⲱⲡⲉ ⲛⲏ ⲧⲛ ⲉ ⲩ ⲟⲩⲱⲙ ⲛ ⲑ ⲉ ⲛ ⲛⲓ ⲟⲩⲟⲧⲉ ⲛ ⲭⲟⲣⲧⲟⲥ ⲁ ⲓ̈ ⲧⲁ ⲁ ⲩ ⲛⲏ ⲧⲛ · ⲡⲗⲏⲛ ϣⲁ ⲧⲛ ⲁϥⲉϥ ϩⲛ ⲟⲩ ⲥⲛⲟϥ ⲙ ⲯⲩⲭⲏ ⲛⲛⲉ ⲧⲛ ⲟⲩⲟⲙ ϥ̄ Ⲕ ⲁⲓ̄ ⲅⲁⲣ ⲡⲉ ⲥⲛⲟϥ ⲛ ⲛⲉⲧ ⲙ ⲯⲩⲭⲏ ϯ ⲛⲁ ϣⲓⲛⲉ ⲛⲥⲱ ϥ · ϯ ⲛⲁ ϣⲓⲛⲉ ⲛⲥⲱ ϥ ⲉⲃⲟⲗ ϩⲛ ⲧ ϭⲓϫ ⲛ ⲛⲉ ⲑⲏⲣⲓⲟⲛ ⲧⲏⲣ ⲟⲩ ⲙⲏ ⲁⲣⲁ ⲉⲣⲉ ⲡ ⲛⲟⲩⲧⲉ ⲛⲁ ⲕⲣⲓⲛⲉ ⲛ ⲛⲉ ⲑⲏⲣⲓ ⲟⲛ · ⲏ ⲟⲩⲛ ϭⲓϫ ⲣⲱ ⲛ ⲛⲉ ⲑⲏⲣⲓⲟⲛ ⲕⲁⲧⲁ ⲑ ⲉ ⲛⲧ ⲁ ϥ ϫⲟⲟ ⲥ ϫⲉ ϯ ⲛⲁ ϣⲓ ⲛⲉ ⲛⲥⲱ ϥ ⲉⲃⲟⲗ ϩⲛ ⲧ ϭⲓϫ ⲛ ⲛⲉ ⲑⲏ ⲣⲓⲟⲛ · ⲁⲗⲗⲁ ⲉ ϥ ⲥⲟ ⲟⲩⲛ ϫⲓⲛ ⲛ ϣⲟⲣⲡ ⲛϭⲓ ⲡ ⲛⲟⲩⲧⲉ ϫⲉ ⲟⲩⲛ ϩⲁϩ ⲛⲁ ⲡⲱⲱ ⲛⲉ ϩⲛ ⲛ ⲣⲱⲙⲉ ⲉ ⲩ ⲫⲩⲥⲓⲥ ⲛ ⲑⲏⲣⲓ ⲟⲛ ϩⲙ ⲡ ⲧⲣⲉ ⲩ ⲕⲁ ⲙⲁ ⲙ ⲡ ⲇⲓⲁⲃⲟⲗⲟⲥ ⲉ ⲟⲩⲱϩ ⲛϩⲏⲧ ⲟⲩ ⲉ ⲧⲣⲉ ϥ ϫⲱⲕ ⲉⲃⲟⲗ ⲛ ⲛⲉϥ ⲙⲛ︦ⲧ ⲣⲉϥ ϩⲱⲧⲃ ϩⲣⲁⲓ̄ ⲛ̄ ϩⲏⲧ ⲟⲩ · ⲛ ⲑ ⲉ ⲛⲧ ⲁ ⲕⲁⲓ̈ⲛ ⲣ ⲡⲁⲓ̂ ⲙⲡⲁⲧⲉ ⲱⲥⲕ ϣⲱⲡⲉ · ⲕⲁⲧⲁ ⲑ ⲉ ⲛⲧ ⲁ ϥ ⲟⲩⲉϩ ⲙ ⲡ ϣⲁϫⲉ ϫⲉ ⲡ ⲉⲧ ⲛⲁ ⲡⲱϩⲧ ⲉⲃⲟⲗ ⲛ ⲟⲩ ⲥⲛⲟϥ ⲛ ⲣⲱⲙⲉ ⲥⲉ ⲛⲁ ⲡⲉϩⲧ ⲡⲱϥ ⲉⲃⲟⲗ ⲉ ⲡⲉϥ ⲙⲁ Ⲁⲗⲏⲑⲱⲥ ⲕⲁⲧⲁ ⲛ̄ ϣⲁϫⲉ ⲛ ⲛⲉ ⲅⲣⲁ ⲫⲏ ⲟⲩⲛ ϩⲁϩ ⲛ ⲣⲱ ⲙⲉ ⲉ ⲛⲁⲛⲟⲩ ⲛⲉ ⲑⲏ ⲣⲓⲟⲛ ⲛ ϩⲟⲩⲟ ⲉⲣⲟ ⲟⲩ ⲛⲉ ⲑⲏⲣⲓⲟⲛ ⲙⲉⲛ ⲧⲉⲩ ⲫⲩⲥⲓⲥ ⲧⲉ ⲁⲗⲗⲁ ⲛ ⲣⲱⲙⲉ ⲛ ⲧ ⲁ ⲩ ⲡⲱⲱⲛⲉ ⲁ ⲩ ϫⲓ ⲛⲁ ⲩ ⲛ ⲟⲩ ϩⲏⲧ ⲛ ⲑⲏⲣⲓⲟⲛ ⲛ ⲧⲉⲩ ⲫⲩⲥⲓⲥ ⲁⲛ ⲧⲉ · ⲱ ⲧⲙ ⲟⲛ ⲉ ⲧⲉ ⲅⲣⲁ ⲫⲏ ⲥ ⲛⲁ ⲧⲁⲙⲟ ⲛ ϫⲉ ⲟⲩⲛ ϩⲁϩ ⲛ ⲣⲱⲙⲉ ⲉ ⲩ ϫⲓ ⲉⲓⲛⲉ ϩⲓⲃⲟⲗ ϩⲱⲥ ⲣⲱⲙⲉ ⲉ ϩⲉⲛ ⲑⲏⲣⲓⲟⲛ ⲙ ⲡⲉⲩ ϩⲟⲩⲛ ⲛⲉ · ⲛ ⲑ ⲉ ⲙ ⲡ ⲇⲓⲁⲃⲟⲗⲟⲥ ⲉ ϣⲁ ϥ ϫⲓ ⲉⲓⲛⲉ ϩⲱⲥ ⲁⲅⲅⲉ ⲗⲟⲥ ⲛⲧⲉ ⲡ ⲟⲩⲟⲉⲓⲛ ⲉ ⲟⲩ ⲕⲁⲕⲉ ⲡⲉ · ⲁⲩⲱ ⲉ ⲟⲩ ⲣⲉϥ ϩⲉⲧⲃ ⲣⲱⲙⲉ ⲡⲉ · ⲕⲁⲓ̄ ⲅⲁⲣ ⲁ ⲡⲁⲩ Ⲗ ⲟⲥ ⲥϩⲁⲓ̄ ⲉⲧⲃⲉ ⲛ ⲣⲱ ⲙⲉ ⲛ̄ ⲕⲣⲏⲧⲏ ϫⲉ ϩⲉⲛ ⲣⲉϥ ϫⲓ ϭⲟⲗ ⲛⲉ ⲛ ⲟⲩⲟⲉⲓϣ ⲛⲓⲙ ϩⲉⲛ ⲑⲏⲣⲓⲟⲛ ⲉ ⲩ ϩⲟⲟⲩ ⲛⲉ · ϩⲉⲛ ϩⲏ ⲉ ⲩ ⲟⲩⲟⲥϥ ⲛⲉ · ⲉ ϥ ⲧⲁⲩⲟ ⲟⲛ ⲙ ⲡ ϫⲱⲕ ⲉⲃⲟⲗ ⲙ ⲡ ϩⲱⲃ ⲛ ⲛ ⲣⲱⲙⲉ ⲉⲛⲧ ⲁ ⲩ ⲡⲱⲱⲛⲉ ϩⲛ ⲧⲉⲩ ⲫⲩⲥⲓⲥ ⲉ ⲩ ⲫⲩⲥⲓⲥ ⲛ̄ ⲑⲏⲣⲓⲟⲛ · ϣⲁ ϥ ϫⲟⲟ ⲥ ϫⲉ ⲉϣϫⲉ ⲕⲁ ⲧⲁ ⲣⲱⲙⲉ ⲛⲧ ⲁ ⲓ̄ ⲙⲓϣⲉ ⲙⲛ ⲛⲉ ⲑⲏ ⲣⲓⲟⲛ ϩⲛ ⲉⲫⲉⲥⲟⲥ · Ⲙ ⲏ ⲁⲣⲁ ⲛⲧⲁ ⲡ ⲁⲡⲟⲥ ⲧⲟⲗⲟⲥ ⲉⲧ ⲟⲩⲁⲁⲃ ⲙⲓϣⲉ ⲙⲛ ϩⲉⲛ ⲑⲏⲣⲓⲟⲛ ⲛⲁⲙⲉ ϩⲛ ⲉⲫⲉⲥⲟⲥ · ⲁⲗⲗⲁ ϩⲉⲛ ⲣⲱⲙⲉ ⲛⲉ ⲉ ⲩ ⲟ ⲛ ⲥⲙⲟⲧ ⲛ ⲑⲏⲣⲓ ⲟⲛ ⲁⲛⲧⲓ ⲣⲱⲙⲉ · Ⲡ ϫⲟⲉⲓⲥ ⲙ ⲡ ⲉⲟⲟⲩ ⲓ̄ⲥ̄ ⲉ ϥ ϣⲁϫⲉ ⲙⲛ ⲛⲉϥ ⲁⲡⲟⲥⲧⲟⲗⲟⲥ ⲉⲧ ⲟⲩⲁⲁⲃ ϣⲁ ϥ ϫⲟⲟ ⲥ ⲉⲧⲃⲉ ⲛ ⲉⲧ ⲟ ⲛ ⲥⲙⲟⲧ ⲛ ⲑⲏⲣⲓⲟⲛ ⲁⲛⲧⲓ ⲣⲱⲙⲉ · ϫⲉ ⲉⲓⲥ ϩⲏⲏⲧⲉ · ϯ ϫⲟ ⲟ ⲩ ⲙⲙⲱ ⲧⲛ̄ ⲛ̄ ⲑ ⲉ ⲛ ϩⲉⲛ ⲉⲥⲟⲟⲩ ⲛ̄ ⲧ ⲙⲏⲧⲉ ⲛ ϩⲉⲛ ⲟⲩⲱⲛϣ Ϣ ⲱⲡⲉ ϭⲉ ⲛ ⲥⲁⲃⲉ ⲛ ⲑ ⲉ ⲛ ⲛⲉⲓ ϩⲟϥ · ⲁⲩⲱ ⲛ ⲁⲕⲉⲣⲁⲓ̄ⲟⲥ ⲛ ⲑ ⲉ ⲛⲉⲓ ϭⲣⲟⲟⲙⲡⲉ Ϯ ϩⲧⲏ ⲧⲛ ⲉⲣⲱ ⲧⲛ ⲉⲃⲟⲗ ϩⲓⲧⲛ ⲛ̄ ⲣⲱ ⲙⲉ ⲉⲧ ⲟ ⲛ̄ ⲥⲙⲟⲧ ⲛ ⲑⲏⲣⲓⲟⲛ ⲁⲛⲧⲓ ⲣⲱⲙⲉ · ⲥⲉ ⲛⲁ ⲡⲁ ⲣⲁⲇⲓⲇⲟⲩ ⲅⲁⲣ ⲙ̄ ⲙⲱ ⲧⲛ ⲉ ⲛ ⲥⲩⲛ ϩⲉⲇⲣⲓⲟⲛ · ⲁⲩⲱ ϩⲣⲁⲓ̄ ϩⲛ ⲛⲉⲩ ⲥⲩⲛⲁ ⲅⲱⲅⲏ ⲥⲉⲛⲁ ⲙⲁⲥ ⲧⲓⲅⲟⲩ ⲙⲙⲱ ⲧⲛ · ⲛ ⲥⲉ ⲛⲁ ⲱϫⲛ ⲅⲁⲣ ⲁⲛ ⲛϭⲓ ⲡ ⲅⲉ ⲛⲟⲥ ⲛ ⲛⲉ ⲑⲏⲣⲓⲟⲛ ⲉⲧ ⲙⲙⲁⲩ ϣⲁϩⲣⲁⲓ̄ ⲉ ⲧ ⲥⲩⲛⲧⲉⲗⲓ̈ⲁ ⲙ ⲡ ⲁⲓ̄ⲱⲛ · ⲁⲩⲱ ⲛ ⲥⲉ ⲛⲁ ⲱϫⲛ ⲁⲛ ⲟⲛ ⲛϭⲓ ⲡ ⲅⲉⲛⲟⲥ ⲛ̄ ⲛ ⲉⲥⲟⲟⲩ ⲉⲧ ⲥⲙⲁ ⲙⲁⲁⲧ ⲙ ⲡ ⲟϩⲉ ⲙ̄ ⲡ ϣⲱⲥ ⲉⲧ ⲛⲁⲛⲟⲩ ϥ ⲡⲉ ⲭ̄ⲥ̄ ϣⲁϩⲣⲁⲓ̄ ⲉ ⲧ ⲥⲩⲛⲧⲉⲗⲉⲓⲁ · ⲙ ⲡ ⲁⲓ̄ⲱⲛ · ⲙⲁⲗⲓⲥ ⲧⲁ ⲧⲉⲓ ⲙⲓⲛⲉ ⲛ ⲣⲱ ⲙⲉ ⲉⲧ ⲙⲙⲁⲩ ⲉⲧ ϣⲟⲟⲡ ϩⲛ ⲟⲩ ⲙⲛⲧ ⲁⲣⲅⲟⲥ · ⲕⲁⲧⲁ ⲡ ⲉⲧ ⲥⲏϩ ϫⲉ ⲁⲣⲅⲟⲥ ⲛⲓⲙ ϩⲛ ϩⲉⲛ ⲉⲡⲉⲑⲩⲙⲉⲓⲁ Ⲉϣϫⲉ ⲁ ⲧⲉ ⲅⲣⲁⲫⲏ ϫⲟⲟ ⲥ ϫⲉ ⲥⲣ̄ϥⲉ ⲛ ⲧⲉⲧⲛ ⲉⲓⲙⲉ ϫⲉ ⲁⲛⲟⲕ ⲡⲉ ⲡ ⲛⲟⲩⲧⲉ · ⲉ ⲥ ϯ ⲙⲁ ⲁⲛ ⲁ ⲧⲙ ⲧⲣⲉ ⲡ ⲟⲩⲁ ⲡ ⲟⲩⲁ ⲣ̄ ϩⲱⲃ ⲉ ⲡ ⲱ ⲛϩ ⲛ ⲧⲉⲩ ⲯⲩⲭⲏ ⲁⲩⲱ ⲧⲉ ϩⲣⲉ · ⲙⲛ ⲑ ⲃⲥⲱ · ⲁⲗⲗⲁ ⲉ ⲥ ϫⲱ ⲙⲙⲟ ⲥ ϫⲉ ⲥⲣϥⲉ ⲉⲃⲟⲗ ϩⲛ ⲛⲉ ϩⲃⲏⲩⲉ ⲛ ⲧ ⲥⲁⲣⲝ · ⲉⲧⲉ ⲛⲁⲓ̄ ⲛ ⲉⲧ ⲡⲟⲣⲛⲉⲓⲁ ⲧ ⲙⲛ︦ⲧ ⲣⲉϥ ϣⲙ̄ ϣⲉ ⲉⲓⲇⲱⲗⲟⲛ ⲧ ⲙⲛⲧ ⲣⲉϥ ⲣ ⲡⲁ ϩⲣⲉ ⲙ ⲙⲛⲧ ϫⲁϫⲉ ⲛ ϯ ⲧⲱⲛ ⲛ ⲕⲱϩ ⲙ ⲙⲛⲧ ⲣⲉϥ ϯ ⲧⲱⲛ ⲙ ⲡ ⲱⲣϫ̄ · ⲛ ϩⲁⲓ ⲣⲉⲥⲓⲥ · ⲛ ⲗⲁ · ⲛ ϯ ϩⲉ ⲛ ϫⲏⲣ ⲙⲛ ⲛ ⲉⲧ ⲉⲓⲛⲉ ⲛ ⲛⲁⲓ̈ Ⲉϣϫⲉ ⲛ ⲉⲧ ⲣ ϩⲱⲃ ϩⲛ ⲛⲁⲓ̄ · ⲛ ⲥⲉ ⲛⲁ ⲃⲱⲕ ⲁⲛ ⲉϩⲟⲩⲛ ⲉ ⲧ ⲙⲛ︦ⲧ ⲉⲣⲟ ⲛ ⲙ̄ ⲡⲏⲩⲉ · ⲟⲩⲧⲉ ⲛ̄ ⲥⲉ ⲛⲁ ⲉⲓⲙⲉ ⲁⲛ ϫⲉ ⲡ ⲛⲟⲩⲧⲉ ⲡⲉ ⲡ ⲛⲟⲩ ⲧⲉ ⲕⲁⲧⲁ ⲑ ⲉ ⲛⲧ ⲁ ⲥ ϫⲟⲟ ⲥ ⲛϭⲓ ⲧⲉ ⲅⲣⲁⲫⲏ ϫⲉ ⲥⲣϥⲉ ⲛ ⲧⲉⲧⲛ ⲉⲓ ⲙⲉ ϫⲉ ⲁⲛⲟⲕ ⲡⲉ ⲡ ⲛⲟⲩ ⲧⲉ ⲕⲁⲓ̄ ⲅⲁⲣ ⲉ ⲣ ϣⲁⲛ ⲧⲙ ⲧⲣⲉ ⲡ ⲣⲱⲙⲉ ⲕⲁ ⲧⲟⲟⲧ ϥ ⲉⲃⲟⲗ · ⲏ̄ ⲛ ϥ ⲥⲣϥⲉ ⲉⲃⲟⲗ ϩⲛ ⲛⲉ ϩⲃⲏⲩⲉ ⲛ ⲧ ⲁⲛⲟ ⲙⲓⲁ · ⲙⲙⲛ ϣ ϭⲟⲙ ⲙⲙⲟ ϥ ⲉ ⲣ ϩⲱⲃ ⲉ ⲛⲉ ϩⲃⲏⲩⲉ ⲛ ⲧ ⲇⲓⲕⲁⲓ ⲟⲥⲩⲛⲏ · ⲕⲁⲧⲁ ⲡⲉ ⲛⲧ ⲁ ⲡ ϫⲟⲉⲓⲥ ϫⲟⲟ ϥ ϫⲉ ⲙⲙⲛ ϣ ϭⲟⲙ ⲛ̄ ⲗⲁⲁⲩ ⲉ ⲣ ϩⲙϩⲁⲗ ⲛ ϫⲟⲉⲓⲥ ⲥⲛⲁⲩ · ⲏ̂ ⲅⲁⲣ ϥ ⲛⲁ ⲙⲉⲣⲉ ⲟⲩⲁ ⲛ ϥ ⲙⲉⲥⲧⲉ ⲟⲩⲁ ⲏ ⲛ ϥ ϭⲟⲗϫ ϥ̄ ⲛ̄ ⲟⲩⲁ · ⲛ ϥ ⲕⲁⲧⲁⲫⲣⲟ ⲛⲉⲓ ⲙ ⲡ ⲕⲉ ⲟⲩⲁ ⲙⲙⲛ ϭⲟⲙ ⲙⲙⲱ ⲧⲛ ⲉ ⲣ ϩⲙϩⲁⲗ ⲙ̄ ⲡ ⲛⲟⲩⲧⲉ ⲙⲛ ⲡ ⲙⲁ ⲙ ⲙⲱⲛⲁⲥ Ⲉ ϣϫⲉ ⲁ ⲡ ϫⲟⲉⲓⲥ ϫⲟ ⲟ ⲥ ⲟⲛ ϫⲉ ⲙⲡⲣ̄ ⲣ̄ ϩⲱⲃ ⲉ ⲧⲉ ϩⲣⲉ ⲉⲧ ⲛⲁ ⲧⲁⲕⲟ · ⲉ ϥ ϣⲁ ϫⲉ ⲙⲛ ⲛ ⲓ̄ⲟⲩⲇⲁⲓ̄ ⲙ ⲡⲉⲓ ⲟⲩⲟⲉⲓϣ ⲁⲗⲗⲁ ⲉ ⲧⲉ ϩⲣⲉ ⲉⲧ ⲛⲁ ⲙⲟⲩⲛ ⲉⲃⲟⲗ ϣⲁ ⲉⲛⲉϩ · ⲉ ϥ Ϣ ⲁϫⲉ ⲁⲛ ⲛϭⲓ ⲡ ⲣⲣⲟ ⲁⲩⲱ ⲡ ϣⲏⲣⲉ ⲙ ⲡ ⲣⲣⲟ · ⲡ ⲛⲟⲩⲧⲉ ⲁⲩⲱ ⲡ ϣⲏⲣⲉ ⲙ ⲡ ⲛⲟⲩⲧⲉ · ⲉ ⲧⲉ ϩⲣⲉ ⲙⲛ ⲑ ⲃⲥⲱ ⲁ ⲧⲙ ⲧⲣⲉ ⲡ ⲣⲱ ⲙⲉ ⲣ̄ ϩⲱⲃ ⲉ ⲛ ⲉⲧ ϥ ⲣ ⲭⲣⲉⲓⲁ ⲙⲙⲟ ⲟⲩ ϫⲉⲕⲁⲥ ⲉ ⲛⲛⲉ ⲛⲟⲩ ⲉ ϩⲃⲁⲣⲟⲥ · ⲏ ϩⲓ ⲥⲉ ⲉ ⲟⲩⲁ ⲙⲙⲱ ⲧⲛ̄ ⲉ ⲇⲓⲁⲕⲟⲛⲉⲓ ⲛⲁ ⲛ ϩⲛ ⲛ ⲉⲧⲉ ⲛⲟⲩ ⲟⲩ ⲛⲉ ⲉⲓⲉ ⲛ ⲁϣ ⲛ ϩⲉ ⲧⲉ ⲛⲟⲩ · ⲉⲣⲉ ⲟⲩ ⲁⲛⲁϣ ϫⲟⲟ ⲥ ϫⲉ ϥ ⲛⲁ ϣ ⲧⲁϩⲉ ⲡⲉϥ ⲃⲓⲟⲥ ⲉⲣⲁⲧ ϥ ⲉ ϥ ⲟⲩⲟϫ · ⲁϫⲛ ⲣ ϩⲱⲃ · ⲉ ⲡ ϫⲟⲉⲓⲥ ϩⲱⲛ ⲉⲧⲟⲟⲧ ϥ ⲛ ⲁⲇⲁⲙ ϫⲓⲛ ⲛ ϣⲟ ⲣⲡ ϩⲙ ⲡ ⲧⲣⲉ ϥ ⲕⲁⲁ ϥ ϩⲙ ⲡ ⲡⲁⲣⲁ ⲇⲉⲓⲥⲟⲥ ⲉ ⲣ ϩⲱⲃ ⲉⲣⲟ ϥ ⲁⲩⲱ ⲉ ϩⲁⲣⲉϩ ⲕⲁⲓ̄ ⲅⲁⲣ ⲙⲡ ϥ ⲕⲁ ⲁ ϥ ⲁϫⲛ ϩⲱⲃ ⲁⲩⲱ ⲁϫⲛ ϩⲁⲣⲉϩ ⲉ ⲛⲉϥ ϩⲓⲥⲉ ⲛⲁ ϥ ⲉ ⲩ ⲟⲩⲟϫ ⲕⲁⲧⲁ ⲑ ⲉ ⲉⲧ ⲥⲏϩ · ϫⲉ ϩⲛ ϩⲁⲣⲉϩ ⲛⲓⲙ · ϩⲁⲣⲉϩ ⲉ ⲡⲉⲕ ϩⲏⲧ · ϩⲉⲛ ϩⲓⲟⲟⲩⲉ ⲅⲁⲣ ⲛ ⲱⲛϩ ⲛⲉ ⲉⲃⲟⲗ ϩⲛ ⲛⲁⲓ̄ · ⲁⲩⲱ ⲙⲛⲛⲥⲁ ⲧⲣⲉ ϥ ⲛⲟ ϫ ϥ ⲉⲃⲟⲗ ϩⲙ ⲡ ⲡⲁ ⲣⲁⲇⲓⲥⲟⲥ ⲙⲡ ϥ ⲕⲁ ⲁ ϥ ⲉ ϥ ⲟⲩⲟⲥϥ ⲁϫⲛ ⲣ ϩⲱⲃ · ⲁⲗⲗⲁ ⲛ̄ ⲧ ⲁ ϥ ϫⲟⲟ ⲥ ⲛⲁ ϥ ϫⲉ ⲉⲕⲉ ⲟⲩⲱⲙ ⲙ ⲡⲉ ⲭⲟⲣⲧⲟⲥ ⲛ ⲧ ⲥⲱ ϣⲉ ϩⲛ ⲧ ϥⲱⲧⲉ ⲙ ⲡⲉⲕ ϩⲟ · ⲁⲩⲱ ϫⲉ ⲉⲕⲉ ⲟⲩⲱⲙ ⲙ̄ ⲡⲉⲕ ⲟⲉⲓⲕ ϣⲁⲛ ⲧⲉ ⲕ ⲕⲟⲧ ⲕ̄ · ⲉϩⲣⲁⲓ̄ ⲉ ⲡ ⲕⲁϩ · ⲛ ⲧⲁ ⲡ ⲛⲟⲩⲧⲉ ϭⲛ ⲁⲣⲓⲕⲉ ⲉ ⲛⲓⲙ ⲛ ⲣⲱⲙⲉ ⲉⲛϩ̄ ϫⲓⲛ ⲛ ϣⲟⲣⲡ ϫⲉ ⲥⲉ ⲣ ϩⲱⲃ ⲉ ⲧⲉⲩ ϩⲣⲉ ⲙⲛ ⲧⲉⲩ ϩⲃⲥⲱ ⲉ ⲥ ϭⲛ ⲁⲣⲓⲕⲉ ⲛⲧⲟϥ ϫⲓⲛ ⲛ ϣⲟⲣⲡ̄ ⲛ̄ ϭⲓ ⲧⲉ ⲅⲣⲁⲫⲏ ϣⲁ ⲥ ϫⲟⲟ ⲥ · ϫⲉ ⲧⲛ ⲥⲱ ⲧⲙ ⲣⲱ ⲉⲧⲃⲉ ϩⲟⲓ̄ ⲛⲉ ⲛϩⲏⲧ ⲧⲏⲩⲧⲛ ϫⲉ ⲥⲉ ⲙⲟⲟϣⲉ ⲉ ⲧⲁⲕ ⲧⲱⲥ · ⲉ ⲛ ⲥⲉ ⲣ ⲗⲁⲁⲩ ⲛ ϩⲱⲃ ⲁⲛ · ⲁⲗⲗⲁ ⲉ ⲩ ⲟ ⲛ ⲣⲉϥ ⲧⲱϩ · Ⲛ ⲁⲓ̄ ϭⲉ ⲛ ⲧⲉⲓ ⲙⲓⲛⲉ ⲧⲛ ⲡⲁⲣⲁⲅⲅⲉ ⲛⲁ ⲩ ϩⲙ ⲡ ⲣⲁⲛ ⲙ ⲡⲉⲛ ϫⲟⲉⲓⲥ ⲓ̄ⲥ̄ ⲡⲉ ⲭ̄ⲥ̄ ϫⲉⲕⲁⲥ ⲉⲩⲉ ⲣ ϩⲱⲃ ϩⲛ ⲟⲩ ⲥϭⲣⲁϩⲧ ⲛ̄ ⲥⲉ ⲟⲩⲱⲙ ⲙ ⲡⲉⲩ ⲟⲉⲓⲕ ⲏ ϫⲉ ⲡ ⲉⲧ ⲣ̄ ϩⲱⲃ ⲁⲛ ⲙⲡⲣⲧⲣⲉ ϥ ⲟⲩⲱⲙ · ⲏ ⲛⲓⲙ ϩⲛ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ⲡ ⲉⲧⲉⲣⲉ ⲧⲉ ⲅⲣⲁⲫⲏ ϯ ⲙⲁⲉⲓⲛ ⲉⲣⲟ ϥ ⲁⲛ · ⲁⲩⲱ ⲉ ⲥ ⲧⲁⲩⲟ ⲛ ⲧ ϭⲓⲛ ⲣ̄ ϩⲱⲃ ⲙ ⲡ ⲟⲩⲁ ⲡ ⲟⲩⲁ ⲉ ⲥ ⲕⲱ ⲙⲙⲟ ⲟⲩ ⲛⲁ ⲛ ⲉϩⲣⲁⲓ̄ ⲛ ⲥⲙⲟⲧ ϩⲛ ⲧⲉⲩ ϭⲓⲛ ⲣ ϩⲱⲃ ⲕⲁⲓ̈ⲛ ⲙⲛ ⲁⲃⲉⲗ ⲛ ϣⲣⲡ ⲛ ϫⲡⲟ ⲙⲏ ⲛ ⲧⲁ ⲡ ⲟⲩⲁ ⲡ ⲟⲩⲁ ϣⲱⲡⲉ ⲁⲛ ⲛ ϣⲱⲥ · ⲉ ⲁ ⲡ ⲟⲩⲁ ⲡ ⲟⲩⲁ ⲣ ϩⲱⲃ ⲉ ⲡ ⲕⲁϩ · Ⲟ ⲩⲧⲉ ⲙⲡⲉ ⲡ ⲛⲟⲩ ⲧⲉ ϭⲛ ⲁⲣⲓⲕⲉ ⲉ ⲁⲃⲉⲗ ϫⲉ ϥ ⲙⲟⲟⲛⲉ ⲛ ⲛ ⲉ ⲥⲟⲟⲩ · ⲟⲩⲧⲉ ⲙ̄ ⲡ ϥ ϭⲱⲛⲧ̄ ⲉ ⲕⲁ ⲓ̈ⲛ ϫⲉ ϥ ⲣ ϩⲱⲃ ⲉ ⲡ ⲕⲁϩ · ⲁⲗⲗⲁ ⲧ ⲁⲛⲟⲙⲓⲁ ⲛ ⲕⲁ ⲓ̈ⲛ ⲧ ⲉⲛⲧ ⲁ ⲥ ⲧϭⲁ ⲉⲓⲟ ϥ · ⲁⲩⲱ ⲧ ⲇⲓ ⲕⲁⲓ̄ⲟⲥⲩⲛⲏ ⲛ ⲁ ⲃⲉⲗ ⲧ ⲉⲛⲧ ⲁ ⲥ ⲧⲙⲁⲉⲓⲟ ϥ · ⲁⲩⲱ ⲟⲛ ⲛⲱϩⲉ ⲛⲧ ⲁ ⲡ ϫⲟⲉⲓⲥ ϣⲁϫⲉ ⲛⲙⲙⲁ ϥ · ϫⲉ ⲛ ⲧⲟⲕ ⲡ ⲉⲛⲧ ⲁ ⲓ̄ ⲛⲁⲩ ⲉⲣⲟ ⲕ ⲛ ⲇⲓⲕⲁⲓⲟⲥ ⲙ ⲡⲁ ⲙⲧⲟ ⲉⲃⲟⲗ ϩⲛ ⲧⲉⲓ ⲅⲉⲛⲉⲁ Ⲧ ⲉ ⲅⲣⲁⲫⲏ ⲣ̄ ⲙⲛ︦ⲧ ⲣⲉ ϩⲁⲣⲟ ϥ · ϫⲉ ⲛⲱ ϩⲉ ⲇⲉ ⲛⲉ ⲟⲩ ⲣⲱⲙⲉ ⲡⲉ ⲛ ⲟⲩⲟⲉⲓⲉ · ⲁ ϥ ⲁⲣⲭⲉⲓ ⲛ ⲧⲱϭⲉ ⲛ ⲟⲩ ⲙⲁ ⲛ ⲉⲗⲟⲟⲗⲉ Ⲉ ⲓⲧⲁ ⲟⲛ ⲡ ⲛⲟϭ ⲁⲃ ⲣⲁϩⲁⲙ · ⲡⲁⲓ ⲛⲧ ⲁ ⲡ ⲛⲟⲩⲧⲉ ⲥⲙⲛ ⲇⲓⲁⲑⲏⲕⲏ ⲛⲙ ⲙⲁ ϥ · ⲉ ⲧⲁ ϣⲟ ⲙ ⲡⲉϥ ⲥⲡⲉⲣⲙⲁ ⲛ ⲑ ⲉ ⲛ ⲛ ⲥⲓⲟⲩ ⲛ ⲧ ⲡⲉ · ⲁⲩⲱ ⲛ ⲑ ⲉ ⲙ ⲡ ϣⲱ ⲉⲧ ϩⲓϫⲙ̄ ⲡⲉ ⲥⲡⲟⲧⲟⲩ ⲛ ⲑ ⲁ ⲗⲁⲥⲥⲁ ⲉⲧⲉ ⲙⲙⲛ̄ ⲧ ϥ ⲏⲡⲉ · ⲁⲩⲱ ⲉ ⲧⲣⲉ ⲡⲉϥ ⲥⲡⲉⲣⲙⲁ ⲕⲗⲏⲣⲟⲛⲟⲙⲉⲓ ⲛ ⲙ ⲡⲟⲗⲓⲥ ⲛ ⲛ ϫⲁϫⲉ · ⲁⲩⲱ ⲉ ⲧⲣⲉ ⲛ ϩⲉⲑⲛⲟⲥ ⲧⲏⲣ ⲟⲩ ϫⲓ ⲥⲙⲟⲩ ϩⲣⲁⲓ̄ ⲛϩⲏ ⲧ ϥ ⲕⲁⲧⲁ ⲑ ⲉ ⲉⲧ ⲛ ⲥⲟⲟⲩⲛ · ϫⲉ ⲧ ⲡⲁ ⲗⲁⲓⲁ · ⲁⲩⲱ ⲧ ⲕⲁⲓ ⲛⲏ ⲛⲧ ⲁ ⲥ ϣⲱ ⲡⲉ ϩⲣⲁⲓ̄ ⲛϩⲏⲧ ϥ ⲙⲛ ⲡⲉϥ ⲥⲡⲉⲣⲙⲁ ⲁⲩⲱ ⲁ ⲛ ϩⲉ ⲉⲣⲟ ϥ ⲉ ⲩ ⲥϩⲁⲓ̄ ⲉⲧⲃⲏⲏ ⲧ ϥ ϫⲉ ⲁ ⲁⲃⲣⲁϩⲁⲙ ⲧⲱϭⲉ ⲛ ⲟⲩ ⲥⲉ ⲧⲉⲓ ⲱϩⲉ ϩⲣⲁⲓ̄ ϩⲓϫⲛ ⲧ ϣⲱⲧⲉ ⲙ ⲡ ⲁⲛⲁϣ · ⲁ ϥ ⲉⲡⲉⲓ ⲕⲁⲗⲉⲓ ⲙ ⲡ ⲙⲁ ⲉⲧ ⲙⲙⲁⲩ · ⲙ̄ ⲡ ⲣⲁⲛ ⲙ ⲡ ϫⲟⲉⲓⲥ ϫⲉ ⲡ ⲛⲟⲩⲧⲉ ⲡ ϣⲁ ⲉⲛⲉϩ · ⲏ ⲉ ⲛ ⲉ ⲟⲩ ⲣⲉϥ ϫⲟ ⲁⲛ ⲡⲉ ⲁⲃⲣⲁϩⲁⲙ · ⲁⲩⲱ ⲟⲩ ⲣⲉϥ ⲱⲗ ⲡⲉ ⲛⲉ ϥ ⲛⲁ ⲧⲱϭⲉ ⲛⲧⲟϥ ⲡⲉ ϩⲣⲁⲓ ϩⲓϫⲛ ⲧ ϣⲱⲧⲉ ⲙ ⲡ ⲁⲛⲁϣ ⲙⲛ̄ ⲛⲥⲁ ⲧⲣⲉ ϥ ⲟⲩⲱ ⲉ ϥ ⲥⲙⲛ ⲇⲓⲁⲑⲏⲕⲏ ⲙⲛ ⲁⲃⲓⲙⲉⲗⲉⲭ ⲕⲁⲧⲁ ⲑ ⲉ ⲛⲧ ⲁ ⲩ ⲥϩⲁⲓ̄ ⲉⲧⲃⲏⲏⲧ ϥ ϫⲉ ⲁⲃⲣⲁϩⲁⲙ ⲇⲉ ⲛⲉ ⲟⲩ ⲣⲙ ⲙ ⲁⲟ ⲉⲙⲁⲧⲉ ⲡⲉ · ϩⲛ ⲛ ⲧⲃⲛⲟⲟⲩⲉ ⲙⲛ ⲡ ϩⲁⲧ ⲙⲛ ⲡ ⲛⲟⲩⲃ Ⲉ ⲓⲧⲁ ⲗⲱⲧ ⲛⲧ ⲁ ϥ ϥⲓⲁⲧ ϥ ⲁⲛ ⲉϩⲣⲁⲓ̈ ⲁ ϥ ⲛⲁⲩ ⲉ ⲧ ⲡⲉⲣⲓ ⲭⲱⲣⲟⲥ ⲧⲏⲣ ⲥ̄ ⲙ ⲡⲉ ⲓⲟⲣⲇⲁⲛⲏⲥ ϫⲉ ⲛⲉ ⲥ ⲧⲥⲏⲩ ⲧⲏ ⲣ ⲥ̄ · ⲉ ⲁ ϥ ⲟⲩⲱϩ ⲙ̄ ⲙⲁⲩ ⲙ̄ⲛ ⲛⲉϥ ⲧⲃ ⲛⲟⲟⲩⲉ · ϫⲉ ⲛⲉ ⲩ ⲟϣ ⲅⲁⲣ ⲡⲉ · ⲡⲁⲓ̄ ⲛⲧ ⲁ ⲡ ⲛⲟⲩⲧⲉ ⲛⲁϩⲙⲉ ϥ ⲉⲃⲟⲗ ϩⲙ̄ ⲡ ⲧⲁⲕⲟ ⲛ ⲥⲟⲇⲟⲙⲁ ⲙⲛ ⲅⲟⲙⲟⲣⲣⲁ · ⲙⲛ ⲧⲉϥ ⲥϩⲓⲙⲉ ⲙⲛ ⲛⲉϥ ϣⲏⲣⲉ · ⲏ̂ ⲛ ϥ̄ ⲥⲏϩ ⲁⲛ ⲛⲧⲟϥ ⲉⲧⲃⲉ ⲓ̄ⲥⲁⲁⲕ ϫⲉ ⲁ ϥ ϫⲟ ϩⲛ̄ ⲧⲉ ⲣⲟⲙ ⲡⲉ ⲉⲧ ⲙ̄ⲙⲁⲩ ⲁ ϥ ϭⲓⲛⲉ ⲛ ϣⲉ ⲉ ⲥⲟⲧⲉ ⲛ ⲉⲓⲱⲧ · ⲉⲓⲧⲁ ⲟⲛ ⲓ̄ⲁⲕⲱⲃ ⲡ ⲉⲛ ⲧ ⲁ ⲡ ⲛⲟⲩⲧⲉ ⲥⲙⲟⲩ ⲉⲣⲟ ϥ · ⲉⲧⲃⲉ ⲁⲃⲣⲁ ϩⲁⲙ ⲡⲉϥ ⲉⲓⲱⲧ ⲁⲩⲱ ⲓ̈ⲥⲁⲁⲕ ⲙⲏ ⲛ ϥ ϫⲱ ⲙⲙⲟ ⲥ ⲁⲛ ⲛⲧⲟϥ · ϫⲉ ϯ ⲣⲟ ⲕϩ ϩⲙ ⲡ ⲕⲁⲩⲙⲁ ⲙ ⲡⲉ ϩⲟⲟⲩ · ⲁⲩⲱ ϩⲙ ⲡ ϫⲁϥ ⲛ ⲧⲉ ⲩ ϣⲏ · ⲡ ϩⲓⲛⲏⲃ ⲁ ϥ ⲥⲁϩⲱ ϥ ⲉⲃⲟⲗ ⲛ ⲛⲁ ⲃⲁⲗ · ⲏ ϫⲉ ⲉⲓⲥ ϫⲟⲩⲱⲧⲉ ⲛ̄ ⲣⲟⲙⲡⲉ ⲉ ⲡ ⲟⲟⲩ ⲁⲛⲟⲕ ϯ ⲙⲟⲟⲛⲉ ⲛ̄ ⲛⲉⲕ ⲉⲥⲟⲟⲩ · ⲙⲏ Ⲛ ⲧ ⲁ ⲡ ϫⲟⲉⲓⲥ ⲁⲙⲁϩ ⲧⲉ ⲙ ⲡⲉϥ ⲥⲙⲟⲩ ⲉ ⲙⲡⲉ ϥ ⲥⲙⲟⲩ ⲉⲣⲟ ϥ ⲏ̂ ⲙⲡ ϥ̄ ⲧⲁϣⲟ ⳿ ⲙ̄ ⲡⲉϥ ⲥⲡⲉⲣⲙⲁ ϫⲉ ⲉ ϥ ϩⲛ ⲧ ⲥⲱϣⲉ ⲛ ⲛⲁⲩ ⲛⲓⲙ · ⲟⲩ ⲙⲟⲛⲟⲛ ⲡⲁⲓ̄ ϫⲉ ⲁ ϥ ⲥⲙⲟⲩ ⲉⲣⲟ ϥ ⲛϭⲓ ⲡ ⲛⲟⲩⲧⲉ · ⲁⲗⲗⲁ ⲛⲉϥ ⲕⲉ ⲁⲅⲅⲉⲗⲟⲥ ⲟⲛ ϩⲛ ⲛ ⲉⲥⲟⲟⲩ ⲛⲙⲙⲁ ϥ · ⲛ ⲑ ⲉ ⲛ̄ ⲧⲁ ⲩ ⲟⲩⲱⲛϩ̄ ⲉⲣⲟ ϥ ϩⲛ ⲧ ⲣⲁⲥⲟⲩ ϫⲉ ϥⲓ ⲁⲧ ⲕ ⲉϩⲣⲁⲓ̄ ⲛ ⲅ ⲛⲁⲩ ⲉ ⲛ ⲟⲓ ⲗⲉ ⲛ ϩⲁ ⲛ ⲟⲩ ⲱⲃϣ ⲙⲛ ⲛ ϭⲓⲉⲓⲉ · ⲙⲛ ⲛ ⲉⲧ ⲟ ⲛ ⲧⲟⲧⲟ · ⲙⲛⲛⲁ ⲩ ⲁⲛ ⲛ ⲕⲣ̄ⲙⲉⲥ · ⲛ̄ ⲥⲟⲩ ⲥⲓⲟⲩ · ⲉ ⲩ ϥⲱ ϭⲉ ⲉϩⲣⲁⲓ̄ ⲉϫⲛ ⲛ ⲉ ⲥⲟⲟⲩ ⲙⲛ ⲛ ⲃⲁⲁⲙ ⲡⲉ · ⲁⲛⲟⲕ ⲅⲁⲣ ⲁ ⲓ̄ ⲛⲁⲩ ⲉ ⲛ ⲉⲧⲉ ⲣⲉ ⲗⲁⲃⲁⲛ ⲉⲓⲣⲉ ⲙ ⲙⲟ ⲟⲩ ⲛⲁ ⲕ · ⲕⲁⲓ̄ ⲅⲁⲣ ⲟⲩ ⲙⲟⲛⲟⲛ ϫⲉ ⲛ ⲁⲅⲅⲉⲗⲟⲥ ϣⲟⲟⲡ ϩⲛ ⲛ ⲉⲥⲟⲟⲩ ⲛⲙⲙⲁ ϥ · ⲁⲗⲗⲁ ⲥⲉ ⲙⲟⲟϣⲉ ⲛⲙⲙⲁ ϥ ⲟⲛ ϩⲛ ⲧⲉ ϩⲓⲏ ⲉ ⲩ ⲣ ϩⲙ̄ⲙⲉ ⲙⲙⲟ ϥ ⲉ ϥ ⲃⲏⲕ ⲉϩⲣⲁⲓ̄ ⲉ ⲭⲁ ⲛⲁⲁⲛ ⲡ ⲕⲁϩ ⲛ̄ ⲧ ⲁ ⲩ ϫⲡⲟ ϥ ϩⲣⲁⲓ̄ ⲛϩⲏⲧ ϥ̄ · ⲕⲁⲧⲁ ⲑ ⲉ ⲛⲧ ⲁ ϥ ϥⲓⲁⲧ ϥ̄ ⲉϩⲣⲁⲓ̄ ⲛϭⲓ ⲓ̄ⲁⲕⲱⲃ ⲉ ⲁ ϥ ⲛⲁⲩ ⲉ ⲧ ⲡⲁ ⲣⲉⲙⲃⲟⲗⲏ ⲙ̄ ⲡ ⲛⲟⲩ ⲧⲉ ⲉ ⲁ ⲥ ⲉⲓ ⲉϩⲣⲁⲓ̄ ⲉ̂ ϫⲱ ϥ · ⲁⲩⲱ ⲁ ⲩ ⲧⲱⲙⲧ̄ ⲉⲣⲟ ϥ ⲛϭⲓ ⲛ ⲁⲅⲅⲉⲗⲟⲥ ⲙ̄ ⲡ ⲛⲟⲩⲧⲉ · ⲡⲉϫⲁ ϥ ⲛⲧⲉⲣⲉ ϥ ⲛⲁⲩ ⲉⲣⲟ ⲟⲩ ϫⲉ ⲧ ⲡⲁⲣⲉⲙⲃⲟⲗⲏ ⲙ ⲡ ⲛⲟⲩ ⲧ̣ⲉ̣ ⲧⲉ ⲧⲁⲓ̄ ⲁⲩⲱ ⲁ ϥ ⲙⲟⲩⲧⲉ ⲉ̂ ⲡ ⲣⲁⲛ ⲙ̄ ⲡ ⲙⲁ ⲉⲧ ⲙ ⲙⲁⲩ ϫⲉ ⲧ ⲡⲁⲣⲉⲙ ⲃⲟⲗⲏ · ⲏ ⲛⲓⲙ Ⲡ ⲉⲛⲧ ⲁ ϥ ⲉⲡⲓⲧⲓⲙⲁ ⲛ ⲗⲁⲃⲁⲛ ⲉ ϥ ⲡⲏⲧ ⲛ ⲥ ⲱϥⲉ ⲛ̄ⲧⲟⲟⲧ ϥ ⲉϫⲱ ϥ · ⲛⲧⲟϥ ⲁⲩⲱ ⲛⲉϥ ⲥⲛⲏⲩ ϫⲉ ϩⲁⲣⲉϩ ⲉⲣⲟ ⲕ ⲙⲏⲡⲟⲧⲉ ⲛ ⲅ ϣⲁ ϫⲉ ⲙⲛ ⲓ̄ⲁⲕⲱⲃ ⲛ ϩⲉⲛ ⲡ ⲉⲑ ⲟⲟⲩ · ⲕⲁⲧⲁ ⲑ ⲉ ⲛⲧ ⲁ ϥ ϣⲁϫⲉ ⲙⲛ ⲓ̄ⲁⲕⲱⲃ ⲛϭⲓ ⲗⲁⲃⲁⲛ ϩⲙ ⲡ ⲧⲣⲉ ϥ ⲧⲱⲙⲧ ⲉⲣⲟ ϥ · ϫⲉ ⲁ ⲕ ϥⲓ ⲛⲁ ϣⲏⲣⲉ ⲛ ⲑ ⲉ ⲛ ⲟⲩ ⲁⲓ̄ⲭⲙⲁⲗⲱⲧⲟⲥ ϩⲛ ⲧ ⲥⲏϥⲉ · ⲙⲡ ⲕ ⲁⲁ ⲧⲛ ⲙ ⲡ ϣⲁ ⲛ ⲛ ϯ ⲡⲉⲓ ⲉ ⲣ ⲛ ⲛⲁ ϣⲏ ⲣⲉ ⲙⲛ ⲛⲁ ϣⲉⲉⲣⲉ ⲧⲉⲛⲟⲩ ϩⲛ ⲟⲩ ⲙⲛ︦ⲧ ⲁⲑ ⲏⲧ ⲁ ⲕ ⲁⲁ ⲥ · ⲁⲩⲱ ⲧⲉⲛⲟⲩ ⲟⲩ ⲛ ϭⲟⲙ ⲛ ⲧⲁ ϭⲓϫ ⲉ ⲣ ⲡ ⲉⲑ ⲟⲟⲩ ⲛⲁ ⲕ ⲡ ⲛⲟⲩⲧⲉ ⲇⲉ ⲙ ⲡⲉⲕ ⲉⲓⲱⲧ ⲛ̄ⲥⲁ ϥ ⲡⲉ ⲛⲧ ⲁ ϥ ϫⲟⲟ ⲥ ⲛⲁⲓ̄ ϫⲉ ϩⲁⲣⲉϩ ⲉⲣⲟ ⲕ ⲙⲏⲡⲟⲧⲉ ⲛ ⲅ̄ ϣⲁϫⲉ ⲙⲛ ⲓ̄ⲁⲕⲱⲃ ⲛ ϩⲉⲛ ⲡ ⲉⲑ ⲟⲟⲩ ⲕⲁⲧⲁ ⲑ ⲉ ϩⲱⲱ ϥ ⲟⲛ ⲛⲧ ⲁ ⲓ̄ⲁⲕⲱⲃ ϣⲁϫⲉ ⲙⲛ ⲗⲁ ⲃⲁⲛ ϩⲙ ⲡ ⲧⲣⲉ ϥ ⲙⲓ̄ϣⲉ ⲛⲙⲙⲁ ϥ ϫⲉ ⲥⲁⲃⲏⲗ ϫⲉ ϥ ϣⲟⲟⲡ ⲛⲁⲓ̄ ⲛ̄ ϭⲓ ⲡ ⲛⲟⲩⲧⲉ ⲙ ⲡⲁ ⲉⲓⲱⲧ ⲁⲃⲣⲁ ϩⲁⲙ · ⲁⲩⲱ ⲑ ⲟⲧⲉ ⲛ̄ ⲓ̈ⲥⲁⲁⲕ ⲛⲉ ⲕ ⲛⲁ ϫⲟⲟⲩ ⲧ ⲧⲉⲛⲟⲩ ⲡⲉ ⲉ ⲓ ϣⲟⲩⲉⲓⲧ ⲁ ⲡ ⲛⲟⲩⲧⲉ ⲇⲉ ⲛⲁⲩ ⲉ ⲡⲁ ⲑⲃⲃⲓⲟ ⲙⲛ ⲡ ϩⲓⲥⲉ ⲛ ⲛⲁ ϭⲓϫ · ⲁ ϥ ϫⲡⲓⲟ ⲕ ⲛⲥⲁ ϥ · ⲛⲧ ⲁ ⲛ Ϫ ⲉ ⲛⲁⲓ ϫⲉⲕⲁⲥ ⲉ ⲛⲁ ⲉⲓⲙⲉ · ϫⲉ ⲟⲩ ⲙⲟⲛⲟⲛ ϫⲉ ⲛ ⲁⲅ ⲅⲉⲗⲟⲥ ⲙⲟⲟϣⲉ ⲛⲙⲙⲁ ϥ · ⲁⲗ ⲗⲁ ⲡ ϫⲟⲉⲓⲥ ⲟⲛ ⲟⲩⲏⲩ ⲙⲙⲟ ϥ ⲁⲛ ⲉ ϥ ϣⲟⲟⲡ ⲛⲙⲙⲁ ϥ ϩⲙ ⲙⲁ ⲛⲓⲙ ⲉ ϥ ⲛⲁ ⲃⲱⲕ ⲉⲣⲟ ϥ · ⲕⲁ ⲧⲁ ⲑ ⲉ ⲟⲛ ⲛⲧ ⲁ ϥ ϣⲁϫⲉ ⲛⲙⲙⲁ ϥ ϩⲛ ⲕⲉ ⲙⲁ ⲉⲛ ⲑ ⲉ ⲛⲧ ⲁ ϥ ⲟⲩⲱⲛϩ̄ ⲉⲣⲟ ϥ ⲉ ϥ ⲛⲏⲩ ⲉϩⲣⲁⲓ̄ ⲉ ⲕⲏⲙⲉ ⲛⲙⲙⲁ ϥ · ⲁⲩⲱ ⲁⲛⲟⲕ ϯ ⲛⲁ ⲛ̄ ⲧ ⲕ ⲉϩⲣⲁⲓ̈ ϣⲁⲃⲟⲗ ⲛⲧⲉ ⲓ̂ⲱⲥⲏⲫ ⲧⲁ ⲗⲉ ⲧⲟⲟⲧ ϥ̄ ⲉϩⲣⲁⲓ̄ ⲉϫⲛ ⲛⲉⲕ ⲃⲁⲗ · ⲉⲓⲧⲁ ⲟⲛ ⲛ ϣⲏⲣⲉ ⲛ ⲓ̄ⲁⲕⲱⲃ · ⲛⲁⲓ̄ ⲛⲧ ⲁ ⲡ ⲛⲟⲩⲧⲉ ⲧⲁ ⲙ ⲡⲉⲩ ⲥⲡⲉⲣⲙⲁ ⲛ ⲑ ⲉ ⲛ̄ ⲥⲓⲟⲩ ⲛ ⲧ ⲡⲉ ⲁⲩⲱ ⲛ ⲑ ⲉ ⲙ ⲡ ϣⲱ ⲉⲧ ϩⲓⲣⲙ ⲡⲉ ⲥⲡⲟ ⲧⲟⲩ ⲛ ⲑ ⲁⲗⲁⲥⲥⲁ ⲉⲧⲉ ⲙ̄ⲙⲛⲧ ϥ̄ ⲏⲡⲉ · ⲛⲉ ⲩ ϩⲛ ⲧ ⲥⲱϣⲉ ⲁⲛ ⲡⲉ ⲉ ⲩⲙⲟⲟⲛ ⲉ ⲛ ⲛ ⲉ ⲥⲟⲟⲩ ⲙ ⲡⲉⲩ ⲉⲓⲱⲧ ⲉⲛ ⲑ ⲉ ⲛⲧ ⲁ ⲓ̄ⲁⲕⲱⲃ ⲙⲟⲩⲧⲉ ⲉ̂ ⲓ̂ⲱⲥⲏⲫ ⲁ ϥ ϫⲟⲟⲩ ϥ ϫⲉ ⲃⲱⲕ ⲛ ⲅ ⲛⲁⲩ ϫⲉ ⲛⲉⲕ ⲥⲛⲏⲩ ⲟⲩⲟϫ ⲙⲛ ⲛ ⲉⲥⲟⲟⲩ · ⲛ ⲅ ⲛ̄ ⲡⲉⲩ ⲟⲩⲱ ⲛⲁ ⲓ̄ ⲉ ⲁ ϥ ϫⲟⲟⲩ ϥ ⲉⲃⲟⲗ ϩⲙ ⲡ ⲉⲓⲁ ⲛ ⲭⲉⲃⲣⲱⲛ ⲣⲱ ⲛⲉ ⲁ ϥ ⲉⲓ ⲉϩⲣⲁⲓ ⲉ ⲥⲩⲭⲉⲙ · ⲉ ⲁ ⲩ ⲣⲱ ⲙⲉ ϩⲉ ⲉⲣⲟ ϥ ⲉ ϥ ⲥⲟ ⲣⲙ ϩⲛ ⲧ ⲥⲱϣⲉ ⲉ ⲁ ϥ ϫⲛⲟⲩ ϥ ϫⲉ ⲉ ⲕ ϣⲓⲛⲉ ⲛⲥⲁ ⲛⲓⲙ ⲡⲉϫⲁ ϥ ϫⲉ ⲉ ⲓ ϣⲓ ⲛⲉ ⲛⲥⲁ ⲛⲁ ⲥⲛⲏⲩ ⲙⲁ ⲧⲁⲙⲟ ⲓ̄ ϫⲉ ⲉ ⲩ ⲙⲟⲟⲛⲉ ⲧⲱⲛ ⲡⲉϫⲁ ϥ ⲛⲁ ϥ ϫⲉ ⲁ ⲓ̄ ⲥⲱⲧⲙ ⲅⲁⲣ ⲉ̂ ⲣⲟ ⲟⲩ · ϫⲉ ⲙⲁⲣ ⲛ ⲃⲱⲕ ⲉϩⲣⲁⲓ̄ ⲉϫⲱ ⲑⲁⲉⲓⲙ · ⲛⲧ ⲁ ⲛ ϫⲉ ⲛⲁⲓ̈ ϫⲉ ⲡ ⲛⲟⲩ ⲧⲉ ⲛⲁ ⲧϭⲁⲉⲓⲟ ⲙ̄ ⲡ ⲣⲱⲙⲉ ⲁⲛ ϫⲉ ϥ ϩⲛ ⲧ ⲥⲱϣⲉ ⲉ ϥ ⲉⲓⲣⲉ ⲛ ⲛⲉϥ ϩⲃⲏⲩⲉ · ⲉⲧⲃⲉ ⲧⲉϥ ϩⲣⲉ ⲙⲛ ⲧⲉϥ ϩⲃⲥⲱ · ⲉ ϥ ⲣ ⲁⲛⲁ ϥ ⲙ ⲡ ⲛⲟⲩⲧⲉ Ⲟ ⲩⲧⲉ ⲛ ϥ ⲛⲁ ⲧⲁⲓ̄ ⲉ ⲡ ⲣⲱⲙⲉ ⲁⲛ ϫⲉ ϥ ⲟⲣⲃ̄ ⲉϩⲟⲩⲛ ϩⲱⲥ ⲁⲥⲕⲏⲧⲏⲥ ⲉ ϥ ⲟ ⲛ̄ ⲁⲣⲅⲟⲥ ⲁ ⲧⲙ ⲣ̄ ϩⲱⲃ ϩⲛ ⲛⲉϥ ϭⲓϫ ⲙⲁ ⲗⲓⲥⲧⲁ ⲉ ϥ ⲣ̄ ⲁⲛⲁ ϥ ⲁⲛ ⲙ ⲡ ⲛⲟⲩⲧⲉ ϩⲛ ϩⲉⲛ ϩⲃⲏⲩⲉ ⲉ ⲛⲁⲛⲟⲩ ⲟⲩ · ⲙⲛ ϩⲉⲛ ⲡⲣⲁⲝⲓⲥ ⲛ ⲁⲅⲁ ⲑⲟⲛ · ⲁⲗⲗⲁ ⲥ ⲉⲣⲟ ϥ ⲙ p ⲉⲧ ϩⲛ ⲧ ⲥⲱϣⲉ ⲉ ⲧⲣⲉ ϥ ⲣ ⲁⲛⲁ ϥ ⲙ̄ ⲡ ⲛⲟⲩ ⲧⲉ · ϫⲉⲕⲁⲥ ⲉⲣⲉ ⲡ ⲛⲟⲩⲧⲉ ⲛⲁ ⲥⲙⲟⲩ ⲉⲣⲟ ϥ · ⲁⲩⲱ ⲛ ϥ ⲥⲙⲟⲩ ⲟⲛ ⲉ ⲛ ⲅⲉⲛⲏⲙⲁ ⲙ ⲡⲉϥ ⲕⲁϩ · ⲁⲩⲱ ϣϣⲉ ⲟⲛ ⲉ ⲡ ⲉⲧ ⲟⲣϥ ⲉϩⲟⲩⲛ ϩⲱⲥ ⲙⲟ ⲛⲁⲭⲟⲥ · ⲁⲩⲱ ϩⲱⲥ ⲁⲥⲕⲏⲧⲏⲥ ⲉ ⲣ ϩⲱⲃ ϩⲛ ⲛⲉϥ ϭⲓϫ · ⲉⲧⲃⲉ ⲧⲉϥ ϩⲣⲉ ⲙⲛ ⲧⲉϥ ϩⲃⲥⲱ ⲁⲩⲱ ⲉ ⲣ ⲡ ⲟⲩⲱϣ ⲙ ⲡ ⲛⲟⲩⲧⲉ ϩⲛ ϩⲉⲛ ϩⲃⲏⲩⲉ ⲙ ⲙⲛ︦ⲧ ⲉⲩⲥⲉⲃⲏⲥ ϫⲉⲕⲁⲥ ⲉϥⲉ ϫⲓ ⲛ ⲟⲩ ⲥⲙⲟⲩ ⲉⲃⲟⲗ ϩⲓⲧⲙ ⲡ ϫⲟⲉⲓⲥ ϩⲓϫⲙ ⲡ ⲕⲁϩ ⲁⲩⲱ ⲛ ϥ ϩⲉ ⲉ ⲩ ⲛⲁ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ⲛⲟⲩ ⲧⲉ · ϩⲙ ⲡⲉ ϩⲟⲟⲩ ⲙⲡⲉ ϥ ϭⲙ ⲡ ϣⲓ ⲛⲉ · ⲛⲁⲓ̄ ⲅⲁⲣ ⲉ ⲛ ϫⲱ ⲙⲙⲟ ⲟⲩ · ϫⲉ ⲕⲁⲥ ⲉⲛⲛⲁ ⲉⲓⲙⲉ ϫⲉ ⲡ ⲛⲟⲩⲧⲉ ⲙⲉ ⲛ ⲟⲩⲟⲛ ⲛⲓⲙ ⲉⲧ ⲣ̄ ϩⲟⲧⲉ ϩⲏⲧ ϥ ⲁⲩⲱ ⲉⲧ ϩⲉⲗⲡⲓ ⲍⲉ ⲉ ⲡⲉϥ ⲣⲁⲛ ⲙⲛ ⲟⲩⲟⲛ ⲛⲓⲙ ⲉⲧ ⲣ ϩⲱⲃ ϩⲛ ⲛⲉϥ ϭⲓϫ · ϫⲉⲕⲁⲥ ⲉϥⲉ ϣⲱⲡⲉ ⲉ ⲟⲩ ⲛⲧⲁ ϥ ⲙⲙⲁⲩ
ⲉⲧⲃⲉ ⲙ ⲡ ⲉⲧ ⲛⲁ ⲛⲟⲩ ϥ ⲉⲧ ϥ̄ ⲉⲓⲣⲉ ⲙⲙⲟ ⲟⲩ ⲛⲙⲙⲁ ⲛ · ⲉⲧⲉ ⲧⲉϥ ⲛⲟϭ ⲛ ⲁⲛⲟⲭⲏ ⲧⲉ ⲉ ⲙⲡ ϥ̄ ϥⲟⲧ ⲛ̄ ⲉⲃⲟⲗ · ⲁⲛ ⲟⲛ ⲛ ⲉⲧ ⲉⲓⲣⲉ ⲛ ⲙ̄ ⲡ ⲉⲑ ⲟⲟⲩ ϩⲓϫⲙ̄ ⲡ ⲕⲁϩ · ϩⲛ ⲧ ⲙⲏⲧⲉ ⲛ̄ ⲛ ⲉⲧ ⲉⲓⲣⲉ ⲙ ⲡ ⲡ ⲉⲧ ⲛⲁⲛⲟⲩ ϥ ⲙ̄ ⲡⲉϥ ⲙⲧⲟ ⲉⲃⲟⲗ · ⲁⲗ ⲗⲁ ϥ ⲛⲏⲩ ⲛϭⲓ ⲡ ⲟⲩⲟⲉⲓϣ ⲙ ⲡ ⲱ ϩⲥ̄ ⲉⲧ ϥ̄ ⲛⲁ ⲥⲱ ⲟⲩϩ ⲉϩⲟⲩⲛ ⲛ̄ϩⲏ ⲧ ϥ̄ ⲛ ⲛ ⲉⲧ ⲛⲁ ⲛⲟⲩ ⲟⲩ ⲉ ⲡⲉⲩ ⲙⲁ ⲛ ⲙ̄ⲧⲟⲛ · ⲁⲩⲱ ⲛ ϥ̄ ⲥⲱⲟⲩϩ ⲟⲛ ⲉϩⲟⲩⲛ ⲛ ⲛ ⲉ ⲑⲟ ⲟⲩ ⲉⲃⲟⲗ ϩⲓⲧⲛ ⲛ ⲁⲅⲅⲉⲗⲟⲥ ⲉⲧ ⲟⲩ ⲁⲁⲃ ⲉ ⲧⲣⲉ ϥ ⲛⲟ ϫ ⲟⲩ ⲉϩⲣⲁⲓ̈ ⲉ ⲁⲙⲛ ⲧⲉ ⲉ ⲡ ⲕⲱϩⲧ̄ ⲛ ⲧ ⲅⲉϩⲉⲛⲛⲁ ⲏ̂ ⲛ̄ⲧⲟϥ ⲉⲃⲟⲗ ⲉ ⲡ ⲕⲁⲕⲉ ⲉⲧ ϩⲓ ⲃⲟⲗ · ⲡ ⲙⲁ ⲉⲧⲉⲣⲉ ⲡ ⲣⲓⲙⲉ ⲛⲁ ϣⲱ ⲡⲉ ⲙⲙⲁⲩ · ⲙⲛ̄ ⲡ ϭⲁϩϭϩ ⲛ ⲛ ⲟⲃϩⲉ · ⲛⲉ ⲛ ⲏⲡ ⲡⲉ ⲉϣⲱ ⲡⲉ ⲛ̄ ⲥⲁⲃⲉ ⲛ ⲑ ⲉ ⲛ̄ ⲛ ⲉⲛⲧ ⲁ ⲩ ⲣ ⲥⲁⲃⲉ ⲧⲏⲣ ⲟⲩ ϩⲓⲧⲛ̄ ⲧ ⲁϣⲏ ⲛ ⲛ ϣⲁϫⲉ ⲛ ⲛⲉ ⲅⲣⲁⲫⲏ ⲛ ⲑ ⲉ ⲉⲧ ⲥ̄ ⲙⲟⲩⲧⲉ ⲉⲣⲟ ⲛ ⲉ ⲩ ⲙⲉⲧⲁ ⲛⲟⲓⲁ ϫⲓⲛ ⲛ ϣⲟⲣⲡ · ⲡ ⲧ̄ⲃ̄ⲛⲏ ⲉⲩϣⲁⲛ ⲧⲥⲁⲃⲟ ϥ ⲉ ⲙⲟⲟϣⲉ ϫⲓⲛ ⲛ ⲧⲉϥ ⲙⲛⲧ ⲕⲟⲩⲓ̂ ⲙⲉ ϥ ϣⲓⲃⲉ ϩⲛ ⲧⲉϥ ϭⲓⲛ ⲙⲟⲟ ϣⲉ · ⲉⲓⲙⲏⲧⲉⲓ ϩⲛ ⲟⲩ ⲙⲛⲧ ⲁⲧ ϭⲟⲙ ϣⲁ ⲧⲉϥ ⲙⲛⲧ ϩⲗⲗⲟ · ⲁⲛⲟⲛ ⲇⲉ ⲁ ⲩ ⲧⲥⲁ ⲃⲟ ⲛ ⲉ ⲛⲉ ϩⲃⲏⲩⲉ ⲙ ⲡⲉⲛ ⲟⲩϫⲁⲓ̈ · ⲏ ⲛⲉ ϩⲃⲏⲩⲉ ⲉⲧ ⲛⲁ ⲟⲩϫⲁⲓ̈ ⲛ̄ϩⲏ ⲧ ⲟⲩ · ⲧⲛ̄ ⲱⲃϣ ϩⲱⲱ ϥ ⲙⲙⲟ ⲛ ⲉⲣⲟ ⲟⲩ · ⲏ ⲉϣⲱ ⲡⲉ ⲣⲱ ⲁ ⲛ ⲧⲥⲁ ⲃⲟ ⲉⲣⲟ ⲟⲩ ⲛ ⲟⲩ ⲥⲏⲩ ⲡ ⲕⲉ ⲥⲏⲩ ⲇⲉ ⲛ ⲧⲛ ϭⲱϣⲧ̄ ⲛ̄ ⲥⲱ ⲟⲩ ⲁⲛ Ⲉ ϣϫⲉ ⲡ ϭⲉⲣⲱⲃ ϩⲛ ⲧ ϭⲓϫ ⲙ ⲡ ⲉⲧ ⲧⲱⲃⲥ̄ ⲉ ⲡ ⲧⲃⲛⲏ ⲁⲩⲱ ϥ ⲣ̄ ϩⲟⲧⲉ ϥ ⲙⲟⲟϣⲉ ⲉ ⲧⲉϥ ϩⲓⲏ ⲕⲁⲗⲱⲥ ⲟⲩ ϩⲟⲩ ⲉ ϭⲉⲣⲱⲃ ⲟⲛ ⲙ ⲡ ⲣⲱⲙⲉ ⲡⲉ ⲛ̄ ϣⲁϫⲉ ⲛ̄ ⲧⲉ ⲅⲣⲁⲫⲏ ⲉ ⲧⲣⲉ ⲛ ⲥⲱⲧⲙ ⲉⲣⲟ ⲟⲩ · ⲁⲩⲱ ⲛ̄ ⲧⲛ ⲟⲩⲱϩ ⲉϫⲛ ⲧⲉⲛ ϭⲓⲛ ⲙⲟⲟϣⲉ ϩⲛ ϩⲱⲃ ⲛⲓⲙ ⲕⲁⲧⲁ ⲡⲉⲧⲣⲁ̂ ⲛⲁ ϥ ⲙ ⲡ ⲛⲟⲩⲧⲉ · ⲏ ⲛ ⲥ ϫⲱ ⲙⲙⲟ ⲥ ⲁⲛ ⲛϭⲓ ⲧⲉ ⲅⲣⲁⲫⲏ ϫⲉ ⲟⲩ ⲙⲁⲥⲧⲓⲅⲝ ⲛ ⲟⲩ ϩⲧⲟ · ⲁⲩⲱ ⲟⲩ ϫⲟⲟⲕ ⲉ ϥ ⲛ̄ ⲟⲩ ⲉⲓⲱ ⲟⲩ ϭⲉ ⲣⲱⲃ ⲇⲉ ⲛ ⲟⲩ ϩⲉⲑⲛⲟⲥ ⲛ ⲁⲑ ⲏⲧ ⲟⲩ ⲡⲉ ⲡ ϭⲉⲣⲱⲃ ⲙ ⲡ ϩⲉⲑⲛⲟⲥ ⲛ̄ ⲁⲑ ⲏⲧ · ⲉⲓⲙⲏ ⲧⲉⲓ ⲉ ⲛ ϣⲁϫⲉ ⲛ̄ ⲛⲉ ⲅⲣⲁⲫⲏ ⲕⲁ ⲧⲁ ⲡ ⲉⲧ ⲥⲏϩ ϫⲉ ⲡ ⲉⲧ ⲉⲓⲛⲉ ⲛ ⲟⲩ ⲥⲟⲫⲓⲁ ⲉⲃⲟⲗ ϩⲛ ⲣⲱ ϥ ⲉ ϥ ⲣⲱϩⲧ ⲛ ⲟⲩ ⲣⲱ ⲙⲉ ⲛ ⲁⲑ ⲏⲧ ϩⲛ ⲟⲩ ϭⲉⲣⲱⲃ Ⲱ ⲡⲉⲓ ⲛⲟϭ ⲛ ⲙⲕⲁϩ ⲛ ϩⲏⲧ ⲉ ϯ ⲛⲁ ϫⲟⲟ ϥ · ⲉ ⲟⲩ ϣⲓ ⲡⲉ ⲛⲁ ⲛ ⲁⲛⲟⲛ ⲛ ⲉⲧ ⲁⲙⲉⲗⲉⲓ ⲉ ⲥⲱⲧⲙ ⲛⲥⲁ ⲡ ⲛⲟⲩⲧⲉ ⲉ ϥ ⲙⲟⲩⲧⲉ ⲉⲣⲟ ⲛ ϫⲉ ⲁⲙⲏⲓ̂ ⲧⲛ̄ ⲉⲃⲟⲗ ϩⲛ ⲛⲉⲧⲛ̄ ⲛⲟⲃⲉ ⲛ ⲧⲉⲧⲛ̄ ⲉⲓ ϣⲁⲣⲟ ⲓ̂ ϩⲛ ϩⲉⲛ ⲕⲟⲩⲓ̂ ϣⲏⲙ ⲙ̄ ⲡ ⲉⲧ ⲛⲁⲛⲟⲩ ϥ ⲉ ⲁⲁ ⲩ · ⲛ ⲧⲁ ϣⲉⲡ ⲧⲏⲩⲧⲛ ⲉⲣⲟ ⲓ̂ · ⲛ ⲧⲁ ϣⲱ ⲡⲉ ⲛⲏ ⲧⲛ ⲉ ⲩ ⲉⲓ ⲱⲧ · ⲛ ⲧⲉⲧⲛ̄ ϣⲱⲡⲉ ⲛⲁ ⲓ̂ ⲉ ϩⲉⲛ ϣⲏⲣⲉ ⲙⲛ̄ ϩⲉⲛ ϣⲉⲉⲣⲉ ⲡⲉ ϫⲉ ⲡ ϫⲟⲉⲓⲥ · ⲡ ⲡⲁⲛⲧⲟⲕⲣⲁ ⲧⲱⲣ · ⲡ ϩⲟϥ ⲙⲏ ⲟⲩ ⲑⲏⲣⲓⲟⲛ ⲉ ϥ ϩⲟⲟⲩ ⲁⲛ ⲡⲉ ⲁⲩⲱ ϩⲛ ⲟⲩ ⲕⲟⲩⲓ̂ ⲛ ⲁⲡⲣⲏ ⲧⲉ · ⲉⲣⲉ ⲡ ⲉⲧ ⲙⲟⲩⲧⲉ ⲙⲟⲩⲧⲉ ⲉⲣⲟ ϥ · ϣⲁⲣⲉ ⲛⲓ ϫⲁⲧ ϥ ⲉ ⲛ ⲁⲅⲣⲓ ⲟⲛ ⲛ ⲧⲉⲓ ⲙⲓⲛⲉ ⲕⲱ ⲛⲥⲱ ϥ ⲛ ⲧ ⲙⲛ︦ⲧ ⲁⲅⲣⲓⲟⲥ ⲛ ⲧⲉϥ ⲫⲩⲥⲓⲥ ⲛ ϥ̄ ϫⲓ ⲛⲁ ϥ ⲛ ⲟⲩ ⲙⲛ︦ⲧ ϩⲏ ⲙⲉⲣⲟⲥ · ⲡⲁⲣⲁ ⲧⲉϥ ⲫⲩⲥⲓⲥ · ⲛ ϥ ⲉⲓ ⲉⲃⲟⲗ ⲉ ⲛ ϭⲓϫ ⲙ ⲡ ⲉⲧ ⲙⲟⲩ ⲧⲉ ⲉⲣⲟ ϥ ϩⲛ ⲟⲩ ⲛⲟϭ ⲙ ⲙⲛ︦ⲧ ϩⲏⲙⲉⲣⲟⲥ ⲉⲧⲃⲉ ⲛ ⲕⲟⲩⲓ̈ ⲛ ϣⲁϫⲉ ⲛⲧ ⲁ ϥ ⲥⲱⲧⲙ ⲉⲣⲟ ⲟⲩ ⲉⲃⲟⲗ ϩⲛⲣⲱ ⲣⲱ ϥ ⲙ ⲡ ⲣⲉϥ ⲙⲟⲩ ⲧⲉ · ⲁⲛⲟⲛ ϩⲱⲱ ⲛ ⲛ ⲉⲛ ⲧ ⲁ ⲡⲉⲩ ϩⲏⲧ ⲧⲱⲙ ⲉⲣⲟ ⲟⲩ ⲙ̄ⲡ ⲛ ⲥⲱ ⲧⲙ̄ ⲛ ⲥⲁ ⲛ ϣⲁϫⲉ ⲧⲏⲣ ⲟⲩ ⲛ ⲛⲉ ⲅⲣⲁⲫⲏ · ⲛⲁ ⲧ ⲡⲁⲗⲁⲓ̂ⲁ ⲙⲛ ⲛⲁ ⲧ ⲕⲁⲓ̂ ⲛⲏ ⲙⲛ ⲛⲁ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲙⲁ ⲗⲓⲥⲧⲁ ⲛⲁ ⲡⲉⲛ ⲡ ⲉⲧ ⲟⲩⲁⲁⲃ ⲛ ⲉⲓ ⲱⲧ · ⲉ ⲩ ⲙⲟⲩⲧⲉ ⲉⲣⲟ ⲛ ⲧⲏⲣ ⲟⲩ ⲉ ⲧⲣⲉ ⲛ ⲕⲱ ⲛ̄ ⲥⲱ ⲛ ⲛ̄ ⲛ̄ ⲛⲟⲃⲉ ⲉⲧⲉ ⲙ ⲡⲁⲣⲁ ⲧⲉⲛ ⲫⲩⲥⲓⲥ ⲛⲉ · ⲛⲁⲓ̂ ⲉ ⲧ ⲛ ⲛⲁ ⲙⲟⲩ ⲉⲧ ⲃⲏⲏⲧ ⲟⲩ · ⲛ̄ ⲧⲛ ⲉⲓⲣⲉ ⲛ ϩⲉⲛ ⲡ ⲉⲧ ⲛⲁⲛⲟⲩ ϥ ⲕⲁⲧⲁ ⲧⲉⲛ ⲫⲩ ⲥⲓⲥ · ⲛⲁⲓ̂ ⲉⲧ ⲛ ⲛⲁ ⲟⲩϫⲁⲓ̂ ⲉⲧ ⲃⲏⲏⲧ ⲟⲩ · ⲁⲩⲱ ⲙⲡ ⲛ ⲥⲱⲧⲙ ϣⲁ ϩⲟⲩⲛ ⲉ ⲧⲉ ⲛⲟⲩ ⲁⲗ ⲗⲁ ⲁ ⲛ ⲣ ⲑ ⲉ ⲛ ⲟⲩ ϩⲟϥ ⲛ ⲁⲗ ⲉ ϥ ϣⲧⲁ ⲙⲛ̄ ⲛⲉϥ ⲙⲁⲁϫⲉ ⲉ ⲙⲉ ϥ ⲥⲱⲧⲙ̄ ⲉ ⲡⲉ ϩⲣⲟⲟⲩ ⲛ̄ ⲛ ⲉⲧ ⲙⲟⲩⲧⲉ ⲉⲣⲟ ϥ · ⲁⲩⲱ ⲟⲩ ⲡⲁⲅⲣⲉ ⲉ ⲩ ⲉⲓⲣⲉ ⲙ̄ ⲙⲟ ϥ ϩⲓⲧⲛ̄ ⲟⲩ ⲥⲟⲫⲟⲥ ⲕⲁⲧⲁ ⲛⲉ ⲅⲣⲁⲫⲏ · Ϣ ⲁⲛⲧⲉ ⲟⲩ ϭⲉ ϣⲱ ⲡⲉ ⲛ ⲧⲛ ⲛⲁ ⲉⲓ ⲁⲛ ⲉⲃⲟⲗ ϩⲛ̄ ⲛⲉⲛ ⲡ ⲉⲑ ⲟⲟⲩ ⲁⲛⲟⲛ ⲛ ⲉⲧ ⲉⲓⲣⲉ ⲛ ϩⲉⲛ ⲁⲛⲟⲙⲓⲁ ⲉ ⲙⲛ ϭⲟⲙ ⲙⲙⲟ ⲛ ⲉ ϥⲓ ϩⲁ ⲡ ϭⲱⲛⲧ̄ ⲛ̄ ⲧ ⲟⲣⲅⲏ ⲙ̄ ⲡ ⲛⲟⲩⲧⲉ · ⲡⲁⲓ̂ ⲉⲧ ⲛ ϯ ⲛⲟⲩϭⲥ ⲛⲁ ϥ ⲛ ⲛⲁⲩ ⲛⲓⲙ ϩⲛ ⲛⲉⲛ ⲡ ⲉⲑ ⲟⲟⲩ · ⲙⲁⲗⲓⲥⲧⲁ ⲁⲛⲟⲛ ⲛ ⲉⲧ ⲟⲩⲏϩ ϩⲛ̄ ⲛ ⲧⲟⲡⲟⲥ ⲙ ⲡⲉ ⲭ̄ⲥ̄ ⲛ ⲟⲩⲏⲏⲃ ⲙⲛ ⲙ ⲙⲟⲛⲁ ⲭⲟⲥ · ⲱ ⲟⲩⲏⲣ ⲡⲉ ⲡⲉⲛ ϫⲡⲓⲟ ⲉⲧ ⲛⲁ ϣⲱⲡⲉ ⲙⲙⲟ ⲛ ϩⲙ ⲡⲉ ϩⲟⲟⲩ ⲙ̄ⲡⲉ ⲛ ϭⲙ ⲡ ϣⲓⲛⲉ · ⲉϣⲱ ⲡⲉ ⲉⲛϣⲁⲛ ⲧⲙ̄ ⲥⲁϩⲱ ⲛ ⲉⲃⲟⲗ ⲙⲙⲟ ⲟⲩ ϩⲛ ⲟⲩ ϭⲉⲡⲏ · ⲕⲁⲧⲁ ⲡ ⲉⲧ ⲥⲏϩ ϫⲉ ⲡ ⲉ ⲧⲉ ⲛ ϥ ⲧⲁⲗϭⲟ ⲙⲙⲟ ϥ ⲁⲛ ϩⲛ ⲛⲉϥ ϩⲃⲏⲩⲉ ⲡ ⲥⲟⲛ ⲡⲉ ⲙ ⲡ ⲉⲧ ⲧⲁⲕⲟ̂ ⲙⲙⲟ ϥ ⲟⲩ ⲁⲁ ϥ · ⲟⲩ ⲁⲑ ⲏⲧ ⲉϥϣⲁⲛ ϣⲓⲛⲉ ⲡⲉϫⲁ ϥ ⲥ ⲛⲁ ⲱⲡ ⲉⲣⲟ ϥ ⲉ ⲟⲩ ⲥⲟⲫⲓⲁ · ⲉ ϥ ⲟⲩⲱϣ ⲟⲛ ⲉ ⲧⲁⲓ̂ ⲟⲛ ⲉⲧ ⲛⲁ ⲕⲱ ⲛ̄ⲥⲱ ⲟⲩ ⲛ ⲛⲉⲩ ⲛⲟⲃⲉ ⲛ ⲥⲉ ⲙⲉⲧⲁⲛⲟⲉⲓ ϩⲛ ⲟⲩ ϭⲉⲡⲏ ϣⲁ ϥ ϫⲟⲟ ⲥ ϫⲉ ⲡ ⲉⲧ ⲧⲁⲗϭⲟ ⲙⲙⲟ ϥ ϩⲛ ⲛⲉϥ ϩⲃⲏⲩⲉ ⲙ̄ⲙⲓⲛ ⲙⲙⲟ ϥ ⲡ ⲣⲁⲛ ⲙ̄ ⲡ ϫⲟⲉⲓⲥ ⲟⲩⲟ ⲛϩ ⲉⲃⲟⲗ ϩⲛ ⲧ ⲙⲛ︦ⲧ ⲛⲟϭ ⲛ ⲧⲉϥ ϭⲟⲙ · ⲛ̄ ⲇⲓⲕⲁⲓⲟⲥ ⲇⲉ ⲛⲁ ϫⲓⲥⲉ ϩⲙ ⲡ ⲡⲱⲧ ⲉⲣⲁⲧ ϥ̄ ⲉ ⲡ ⲟⲩⲱ ⲛϩ ⲉⲃⲟⲗ ⲛ ⲧⲉϥ ⲙⲛ︦ⲧ ⲙⲁⲓ̈ ⲣⲱⲙⲉ ⲉϩⲟⲩⲛ ⲉ ⲟⲩⲟⲛ ⲛⲓⲙ ⲉⲧ ⲛⲁ ⲕⲱ ⲛⲥⲱ ⲟⲩ ⲛ ⲛⲉⲩ ⲛⲟⲃⲉ ⲛ ⲥⲉ ⲧⲙ̄ ⲕⲧⲟ ⲟⲩ ⲉⲣⲟ ⲟⲩ ϫⲓⲛ ⲙ ⲡⲉⲓ ⲛⲁⲩ ⲏ ⲛ ⲛⲧⲉⲧⲛ ⲥⲟ ⲟⲩⲛ ⲁⲛ ϫⲉ ⲟⲩ ⲛⲟϭ ⲛ ⲙⲕⲁϩ ⲛ ϩⲏⲧ ⲡⲉ ⲛⲛⲁϩⲣⲙ ⲡ ⲛⲟⲩⲧⲉ ⲡⲉ ϩⲉⲛ ⲣⲱⲙⲉ ⲉ ⲩ ⲛⲁ ⲣ ⲛⲟⲃⲉ ϩⲛ̄ ⲛⲉϥ ⲧⲟⲡⲟⲥ ⲉⲧ ⲟⲩⲁⲁⲃ · ⲙⲁ ⲗⲓⲥⲧⲁ ⲉⲩϣⲁⲛ ⲧⲙ ⲕⲁⲁ ⲩ ⲛⲥⲱ ⲟⲩ ϩⲛ ⲟⲩ ϭⲉⲡⲏ · Ⲉ ϣϫⲉ ⲁ ⲡ ⲛⲟⲩⲧⲉ ϫⲟⲟ ⲥ ⲙ ⲙⲱⲩ̈ ⲥⲏⲥ ⲙ ⲡⲉⲓ ⲟⲩⲟ ⲉⲓϣ ϩⲙ̄ ⲡ ⲧⲣⲉ ϥ ϣⲁϫⲉ ⲛⲙⲙⲁ ϥ ϩⲓ ⲡ ⲃⲁⲧⲟⲥ ϫⲉ ⲃⲱⲗ ⲉⲃⲟⲗ ⲙ̄ ⲡ ⲧⲟⲟⲩⲉ ⲉⲧ ϩⲛ̄ ⲛⲉⲕ ⲟⲩⲉⲣⲏⲧⲉ ⲡ ⲙⲁ ⲅⲁⲣ ⲉⲧ ⲕ̄ ⲁ ⲅⲉ ⲣⲁⲧ ⲕ ⲛϩⲏ ⲧ ϥ̄ ⲟⲩ ⲕⲁϩ ⲉ ϥ ⲟⲩ ⲁⲁⲃ ⲡⲉ · ⲉ ⲟⲩ ⲧⲟⲟⲩ [ⲉ] ⲣⲱ ⲡⲉ · ⲉⲓⲉ ⲉ ϥ ⲛⲁ ϫⲟⲟ ⲥ ⲛⲁ ⲛ ⲛ ⲟⲩ ⲏⲣ · ⲁⲛⲟⲛ ⲛ ⲉⲧ ⲟⲩⲏϩ ϩⲛ ⲛⲉϥ ⲧⲟⲡⲟⲥ ⲉⲧ ⲟⲩ ⲁⲁⲃ · ϫⲉ ⲃⲱⲗ ⲉⲃⲟⲗ ⲛ̄ ⲛⲓ̂ ⲁⲛⲟ ⲙⲓⲁ ⲧⲏⲣ ⲟⲩ ϩⲓ ⲱⲧ ⲧⲏⲩⲧⲛ ⲛⲁ ⲛ ϫⲱϩⲙ ⲙⲛ ⲛ̄ ⲥⲱⲱϥ ⲛⲁ ⲛ̄ ϫⲓⲟⲩⲉ ⲙⲛ̄ ⲛ̄ ϭⲟⲗ ⲛⲁ ⲛ ⲕⲱϩ ⲙⲛ̄ ⲙ ⲙⲟⲟⲧⲉ ⲛⲁ ⲙ ⲙⲓϣⲉ ⲙⲛ ⲛ ϯ ⲧⲱⲛ ⲙⲛ ⲛ̄ ⲕⲉ ⲛⲟⲃⲉ ⲧⲏⲣ ⲟⲩ ⲉⲧ ⲟ ⲛ̄ ⲃⲟⲧⲉ ⲛⲛⲁϩⲣⲁ ⲓ̂ ϫⲉ ⲡ ⲙⲁ ⲉ ⲧⲉⲧⲛ ⲟⲩⲏϩ ⲛϩⲏⲧ ϥ̄ ⲟⲩ ⲕⲁϩ ⲉ ϥ ⲟⲩⲁⲁⲃ ⲡⲉ · ⲁⲩⲱ ϯ ϣⲟ ⲟⲡ ⲛϩⲏⲧ ϥ̄ · ⲡⲁⲣⲁ ⲛ ⲉⲧ ⲟⲩ ⲁⲁⲃ ⲁ ⲩ ⲧⲁⲩⲟ ϥ ⲉϫⲱ ϥ · ⲛ ⲑ ⲉ ⲛ ⲧ ⲁ ϥ ϫⲟⲟ ⲥ ϩⲙ ⲡⲉ ⲡⲣⲟⲫⲏ ⲧⲏⲥ ϫⲉ ⲃⲗ̄ ⲕⲟ ⲧⲥ̄ ⲛⲓⲙ ⲛ ϫⲓ ⲛ ϭⲟⲛⲥ̄ ⲛ̄ ϫⲓⲉ ⲟⲩⲱ ϫⲉⲕⲁⲥ ⲉⲛⲛ ⲁ ϣⲱⲡⲉ ⲉ ⲙⲛⲧⲁ ⲛ ϣⲁ ϫⲉ ⲙⲙⲁⲩ ⲉϫⲱ · Ⲕ ⲁⲓ̂ ⲅⲁⲣ ⲡ ⲁⲣⲭⲏ ⲥⲧⲣⲁⲧⲩⲅⲟⲥ ⲛ̄ ⲧ ϭⲟⲙ ⲙ ⲡ ϫⲟ ⲉⲓⲥ ⲛⲧⲉⲣⲉ ϥ ⲟⲩ ⲱⲛϩ̄ ⲉ ⲓ̈ⲏⲥⲟⲩⲥ ⲉ ϥ ϩⲓⲣⲱⲥ ⲛ ϩⲓ ⲉⲣⲓⲭⲱ ⲙ̄ⲡ ϥ̄ ϯ ⲥⲟ ⲉ ϫⲟⲟ ⲥ ⲛⲁ ϥ ϫⲉ ⲃⲱⲗ ⲉⲃⲟⲗ · ⲙ ⲡ ⲧⲟⲟⲩⲉ ⲉⲧ ϩⲛ̄ ⲛⲉⲕ ⲟⲩⲉⲣⲏⲧⲉ ⲡ ⲙⲁ ⲅⲁⲣ ⲉⲧ ⲕ̄ ⲁϩⲉ ⲣⲁⲧ ⲕ ϩⲓϫⲱ ϥ ⲟⲩ ⲕⲁϩ ⲉ ϥ ⲟⲩⲁⲁⲃ ⲡⲉ · ⲉ ⲡ ⲟⲩⲱⲛϩ̄ ⲟⲛ ⲉⲃⲟⲗ ⲛ ⲛ ⲉⲛ ⲧ ⲁ ⲛ ϫⲟⲟ ⲩ ϫⲉ ⲟⲩ ⲡ ⲉⲧ ⲉϣϣⲉ ⲉ ⲣⲟ ⲛ ⲁⲛ ⲡⲉ ⲉ ϭⲱ ⲉ ⲛ ⲟⲩⲏϩ ϩⲛ̄ ⲛ̄ ⲧⲟⲡⲟⲥ ⲙ ⲡⲉ ⲭ̄ⲥ̄ ⲉ ⲛ ⲟ ⲛ̄ ⲁⲧ ⲥⲱ ⲧⲙ̄ ⲛ̄ⲥⲁ ⲡⲉϥ ⲛⲟ ⲙⲟⲥ ⲉⲧ ⲟⲩⲁⲁⲃ ⲉ ⲧⲣⲉ ⲛ ⲥⲱⲗⲡ ⲙ ⲙⲣ̄ⲣⲉ ⲛ ⲁⲛⲟ ⲙⲓⲁ ⲛⲓⲙ ϩⲛ ⲟⲩ ϭⲉⲡⲏ ⲛ ⲧⲛ ⲛⲟ ϫ ⲟⲩ ⲉⲃⲟⲗ ϩⲓ ϫⲱ ⲛ · ϫⲉⲕⲁⲥ ⲉⲣⲉ ⲡ ⲉⲧ ϩⲛ ⲙ̄ ⲡⲏⲩⲉ ⲛⲁ ⲥⲱⲃⲉ ⲛⲥⲱ ⲟⲩ · ⲁⲩⲱ ⲛⲧⲉ ⲡ ϫⲟⲉⲓⲥ ⲕⲟⲙϣ ⲟⲩ · ⲛ ϥ̄ ϣⲁϫⲉ ⲛⲙ̄ⲙⲁ ⲩ ϩⲛ ⲧⲉϥ ⲟⲣⲅⲏ ⲛ ϥ̄ ϣⲧⲣ̇ⲧⲱ ⲣ ⲟⲩ ϩⲙ ⲡⲉϥ ϭⲱ ⲛⲧ̄ · ϫⲉⲕⲁⲥ ⲛ̄ ⲛⲉ ⲡ ϫⲁϫⲉ · ⲙⲛ̄ ⲛⲉϥ ⲇⲁⲓⲙⲱⲛ ⲉⲧ ⲥϩⲟⲩⲟⲣⲧ ⲟⲩⲱϩ ⲉⲧⲟⲟⲧ ϥ̄ ⲉ ⲁⲙⲁϩⲧⲉ · ⲏ ⲉ̂ ⲕⲱⲗⲩⲉ · ⲛ ⲛ ⲉⲧ ⲟⲩⲱϣ ⲉ ⲉⲓ ⲉⲃⲟⲗ ϩⲛ ⲛⲉⲩ ⲛⲟⲃⲉ ⲉ ⲙⲉⲧⲁⲛⲟⲉⲓ ⲧⲁⲭⲩ · ϫⲉⲕⲁⲥ ⲉⲩⲉ ϫⲓ ⲛ ⲟⲩ ⲥⲙⲟⲩ ⲉⲃⲟⲗ ϩⲓⲧⲙ ⲡ ϫⲟⲉⲓⲥ · ⲁⲩⲱ ⲟⲩ ⲛⲁ ⲉⲃⲟⲗ ϩⲓ ⲧⲙ ⲡ ⲛⲟⲩⲧⲉ ⲡⲉⲛ ⲥⲱⲧⲏⲣ ⲁⲩⲱ ⲛ ⲥⲉ ϫⲟⲟ ⲥ ϫⲉ ⲧⲁⲓ̂ ⲧⲉ ⲧ ⲅⲉ ⲛⲉⲁ ⲛ ⲛ ⲉⲧ ϣⲓ ⲛⲉ ⲛ̄ⲥⲁ ⲡ ϫⲟⲉⲓⲥ ⲁⲩⲱ ⲉ ⲧ ϣⲓⲛⲉ ⲛⲥⲁ ⲡ ϩⲟ ⲙ ⲡ ⲛⲟⲩ ⲧⲉ ⲛ ⲓ̂ⲁⲕⲱⲃ · Ⲱ ⲟⲩⲏⲣ ⲡⲉ ⲡⲉⲛ ϫⲡⲓⲟ ⲁⲛⲟⲛ ⲛ ⲉⲧⲉ ⲛ ⲥⲉ ⲥⲱⲧⲙ̄ ⲁⲛ ⲛⲥⲁ ⲛⲉⲓ ϣⲁ ϫⲉ ⲧⲏⲣ ⲟⲩ ϣⲁⲛⲧⲉ ⲡⲓ ϯⲟⲩ ⲛ ϩⲟⲟⲩ ⲉⲧ ⲛ̄ ⲛ̄ ϩⲏⲧ ⲟⲩ ⲱϫⲛ̄ ⲛ̄ ⲧⲟⲟⲧ ⲛ̄ · ⲛ̄ⲧⲉ ⲧⲉⲛ ⲙⲉⲣⲓⲥ ϣⲱ ⲡⲉ ⲙⲛ ⲛ ⲉⲛⲧ ⲁ ⲩ ⲣ̄ ⲁⲧ ⲥⲱⲧⲙ ⲧⲏ ⲣ ⲟⲩ ϫⲓⲛ ⲛ ϣⲟ ⲣⲡ̄ · ⲉ ⲁ ⲩ ⲕⲱ ⲛⲥⲱ ⲟⲩ ⲛ̄ ⲛ̄ ϣⲁ ϫⲉ ⲛ ⲛ ⲉⲧ ⲟⲩⲉϣ ⲡⲉⲩ ⲟⲩϫⲁⲓ̂ · ⲉ ⲁ ⲩ ⲥⲩⲙⲃⲟⲩⲗⲉⲩⲉ ⲛⲁ ⲩ ⲉ ⲡ ⲡ ⲉⲧ ⲛⲁ ⲛⲟⲩ ϥ ⲙ̄ⲡ ⲟⲩ ϭⲱ ϣⲧ ⲉⲣⲟ ϥ ⲉ ⲁⲁ ϥ ϣⲁⲛⲧ ⲟⲩ ⲃⲱⲕ ⲉ ⲡ ⲉⲥⲏⲧ ⲉ ⲁⲙⲛ̄ ⲧⲉ Ⲉ ϣϫⲉ ⲛ ⲧⲉⲧⲛ̄ ⲥⲟⲟⲩⲛ ⲁⲛ ⲛ̄ ⲧⲉ ⲧⲛ̄ ⲙⲉⲣⲓⲥ · ⲱ̂ ⲛ ⲉⲧ ⲛⲁ ⲙⲟⲩ ϩⲛ̄ ⲛⲉⲩ ⲛⲟⲃⲉ ⲙⲁⲗⲓⲥⲧⲁ ϩⲛ̄ ⲛ̄ ⲧⲟⲡⲟⲥ ⲙ ⲡⲉ ⲭ̄ⲥ̄ ⲧⲛ̄ ⲛⲁ ⲧⲁⲙⲱ ⲧⲛ ⲉⲣⲟ ⲥ ⲕⲁⲧⲁ ⲛ̄ ϣⲁϫⲉ ⲧⲏ ⲣ ⲟⲩ ⲛ ⲛⲉ ⲅⲣⲁ ⲫⲏ · ⲧⲉⲧⲛ̄ ⲙⲉⲣⲓⲥ ⲧⲉ ⲧ ⲙⲉ ⲣⲓⲥ ⲛ ⲕⲁⲉⲓⲛ ⲡⲁⲓ̂ ⲛⲧ ⲁ ϥ ⲣ̄ ϣⲟⲣⲡ ⲛ ϫⲓ ⲙ ⲡ ⲥⲁϩⲟⲩ ⲉⲃⲟⲗ ϩⲓⲧⲛ ⲧ ⲧⲁ ⲡⲣⲟ ⲙ ⲡ ⲛⲟⲩⲧⲉ ϩⲓϫⲙ ⲡ ⲕⲁϩ ⲉⲃⲟⲗ ϫⲉ ⲙⲡ ϥ̄ ⲥⲱⲧⲙ ⲛⲥⲁ ⲧⲉ ⲥⲃⲱ ⲛ ⲛⲉϥ ⲉⲓⲟ ⲧⲉ · ⲟⲩⲧⲉ ⲙ̄ ⲡ ϥ̄ ⲕⲱϩ ⲉ ⲛⲉ ⲡⲣⲁⲝⲓⲥ ⲙⲛ ⲛⲉ ϩⲃⲏⲩⲉ ⲛ ⲁⲅⲁ ⲑⲟⲛ ⲙ ⲡⲉϥ ⲥⲟⲛ ⲁⲃⲉⲗ ⲡ ⲇⲓⲕⲁⲓⲟⲥ ⲁⲗⲗⲁ ⲉ ⲁ ϥ ⲥⲟⲃⲧⲉ ⲛⲁ ϥ ⲛ ⲟⲩ ϫⲓ ⲕⲃⲁ ⲉⲃⲟⲗ ϩⲓ ⲧⲙ ⲡ ⲛⲟⲩⲧⲉ ϣⲁ ⲉⲛⲉϩ · ⲛ̄ ⲧⲉⲛ ϩⲉ ϩⲱⲱ ⲛ ⲟⲛ ⲙⲡ ⲛ̄ ⲥⲱⲧⲙ̄ ⲛⲥⲁ ⲛ ϣⲁϫⲉ ⲛ̄ ⲛⲉ ⲅⲣⲁⲫⲏ · ⲛ̄ ⲧⲛ ⲥⲁϩⲱ ⲛ ⲉⲃⲟⲗ ⲛ ⲛⲉⲛ ⲡ ⲉⲑ ⲟⲟⲩ ⲛ ⲧⲛ ⲉⲓⲣⲉ ⲛ ϩⲉⲛ ⲡ ⲉⲧ ⲛⲁⲛⲟⲩ ϥ ϫⲉⲕⲁⲥ ⲉⲣⲉ ⲡ ⲛⲟⲩ ⲧⲉ ⲛ ⲁϣ ⲛϩⲧⲏ ϥ ⲉϫⲱ ⲛ · ⲟⲩⲧⲉ ⲟⲛ ⲙⲡ ⲛ̄ ⲕⲱϩ ⲉ ⲛⲉ ⲡⲣⲁⲝⲓⲥ ⲙⲛ ⲛⲉ ϩⲃⲏⲩⲉ ⲉⲧ ⲛⲁ ⲛⲟⲩ ⲟⲩ ⲛ ⲛⲉⲛ ⲥⲛⲏⲩ ⲛ ⲇⲓⲕⲁⲓⲟⲥ ⲉⲧ ⲛ ⲟⲩⲏϩ ⲛⲙ ⲙⲁ ⲩ ϣⲁⲛⲧ ⲛ̄ ⲥⲟⲃⲧⲉ ⲛⲁ ⲛ ⲛ ⲟⲩ ϫⲓ ⲕⲃⲁ · ⲙⲛ ⲟⲩ ⲧⲱⲱⲃⲉ ⲉ ϥ ⲙⲏⲛ ⲉⲃⲟⲗ ϣⲁ ⲉⲛⲉϩ ⲛϩⲣⲁⲓ̂ ϩⲛ ⲁⲙⲛⲧⲉ · Ⲧ ⲉⲧⲛ ⲏⲡ ⲉⲛⲉ ⲛ ⲧ ⲁ ⲡ ϫⲟⲉⲓⲥ ϥⲟ ⲧ ⲟⲩ ⲉⲃⲟⲗ ϩⲛ̄ ⲟⲩ ⲕⲁⲧⲁⲕⲗⲩⲥ ⲙⲟⲥ ⲙⲙⲟ ⲟⲩ ϫⲓⲛ ⲛ ϣⲟⲣⲡ ⲉⲃⲟⲗ ϫⲉ ⲁ ⲩ ⲁⲣ ⲭⲉⲓ ⲉϫⲙ ⲡ ⲡ ⲉⲑ ⲟ ⲟⲩ ϫⲓⲛ ⲛ ⲧⲉⲩ ⲙⲛ︦ⲧ ⲕⲟⲩⲓ̂ · ⲁⲩⲱ ⲉ ⲁ ⲡ ⲕⲁϩ ⲙⲟⲩϩ ⲛ ϫⲓ ⲛ ϭⲟ ⲛⲥ ⲉⲃⲟⲗ ⲙⲙⲟ ⲟⲩ ⲕⲁⲧⲁ ⲛ ϣⲁϫⲉ ⲛ̄ ⲧⲉ ⲅⲣⲁⲫⲏ · ⲉ ⲙ ⲡ ⲟⲩ ⲥⲱⲧⲙ̄ ⲛ̄ ⲥⲁ ⲡ ⲇⲓⲕⲁⲓⲟⲥ ⲛ̄ ⲱϩⲉ · ⲉ ϥ ⲥⲩⲙⲃⲟⲩ ⲗⲉⲩⲉ ⲛⲁ ⲩ · ⲡⲁⲓ̂ ⲛⲧ ⲁ ϥ ⲧⲁⲙⲓⲟ ⲛⲁ ϥ ⲛ ⲟⲩ ⲕⲓⲃⲱ ⲧⲟⲥ · ⲉ ⲡ ⲟⲩϫⲁⲓ̂ ⲙ ⲡⲉϥ ⲏⲓ̂ · ⲉⲃⲟⲗ ϩⲓ ⲧⲟⲟⲧ ⲥ̄ ⲁ ϥ ⲧϭⲁⲉⲓⲉ ⲡ ⲕⲟⲥⲙⲟⲥ ⲁⲩⲱ ⲁ ϥ ϣⲱⲡⲉ ⲛ ⲕⲗⲏⲣⲟⲛⲟⲙⲟⲥ ⲛ ⲧ ⲇⲓⲕⲁⲓⲟⲥⲩⲛⲏ ⲕⲁⲧⲁ ⲧ ⲡⲓⲥⲧⲓⲥ · ⲟⲩⲧⲉ ⲑ ⲉ ⲉⲧⲉⲣⲉ ⲡ ϣⲁϫⲉ ϫⲱ ⲙⲙⲟ ⲥ ϫⲉ ⲉⲃⲟⲗ ϩⲓ ⲧⲟⲟⲧ ⲥ̄ ⲁ ϥ ⲧϭⲁⲉⲓⲉ ⲡ ⲕⲟⲥⲙⲟⲥ ⲛⲧ ⲁ ϥ ⲧϭⲁⲉⲓⲉ ⲡ ⲕⲟⲥⲙⲟⲥ ⲁⲛ ϫⲉ ⲁ ⲩ ⲛⲁⲩ ⲉⲣⲟ ϥ ⲉ ϥ ⲧⲁⲙⲓⲟ ⲛ ⲧ ⲕⲓ ⲃⲱⲧⲟⲥ ⲉ ⲥ ⲉⲓⲣⲉ ⲛ̄ ϣⲙ︦ⲧ ϣⲉ ⲙ ⲙⲁϩⲉ ⲛ ϣⲓⲏ ⲁⲩⲱ ⲧⲁⲓ̂ⲟⲩ ⲙ ⲙⲁϩⲉ ⲛ ⲟⲩⲱϣⲥ̄ ⲁⲩⲱ ⲙⲁⲁⲃ ⲙ ⲙⲁ ϩⲉ ⲛ ϫⲓⲥⲉ · ⲉ ϥ ⲧⲁ ⲙⲓⲟ̂ ⲙⲙⲟ ⲥ ⲟⲩⲛ︦ⲧ ⲟⲩⲛⲧ · ⲟⲩⲁϩⲙⲉ ⲥⲛⲧⲉ ϩⲓ ϣⲟⲙⲧⲉ ⲉ ϥ ⲱϭⲥ ⲙⲙⲟ ⲥ ϩⲓϩⲟⲩⲛ · ⲁⲩⲱ ϩⲓⲃⲟⲗ ⲛ ⲁⲙⲣⲏϩⲉ ⲉ ϥ ⲥⲏⲙⲁⲛⲉ ⲛⲁ ⲩ ϫⲉ ⲟⲩⲛ ⲟⲩ ⲕⲁ ⲧⲁⲕⲗⲩⲥⲙⲟⲥ ⲛⲁ ϣⲱⲡⲉ ϩⲓ ϫⲙ ⲡ ⲕⲁϩ · ⲉ ⲁ ϥ ϣⲱⲡⲉ ⲛ ⲕⲩ ⲣⲏⲉ ⲛ ⲧ ⲇⲓⲕⲁⲓ ⲟⲥⲩⲛⲏ ⲛ ⲑ ⲉ ⲉⲧ ⲥⲏϩ · ⲁⲩⲱ ⲙ̄ ⲡ ⲟⲩ ⲥⲱⲧⲙ̄ ⲛⲁ ϥ ϣⲁⲛⲧ ⲟⲩ ϣⲱⲡⲉ ϩⲛ̄ ⲟⲩ ⲙⲟⲩ ⲛ ϩⲃⲁ ϩⲓ ⲟⲣⲅⲏ ⲉⲃⲟⲗ ϩⲓⲧⲟⲟⲧ ϥ̄ ⲙ̄ ⲡ ⲉⲛⲧ ⲁ ⲩ ϯ ϭⲱ ⲛⲧ̄ ⲛⲁ ϥ ⲡ ⲛⲟⲩ ⲧⲉ ⲡ ⲡⲁⲛⲧⲟⲕ ⲣⲁⲧⲱⲣ · ⲁⲩⲱ ϣⲁⲛⲧⲉ ⲡⲉⲓ ⲛⲟϭ ⲛ ⲧⲁⲕ ⲟⲛ ϥⲱⲧⲉ ⲉⲃⲟⲗ ϣⲱⲡⲉ ϩⲓϫⲙ ⲡ ⲕⲁϩ · ⲉ ⲙⲛ ⲟⲩ ϣⲏⲣⲉ ⲥⲕⲉ ⲡⲁⲍⲉ ⲙ ⲡ ⲥⲱ ⲙⲁ ⲛ ⲟⲩ ⲉⲓⲱⲧ ⲉ ⲧⲣⲉ ϥ ⲧⲟⲙⲥ ϥ̄ ⲟⲩⲧⲉ ⲉ ⲙⲛ ⲟⲩ ⲉⲓ ⲱⲧ ⲥⲕⲉⲡⲁ ⲍⲉ ⲛ ⲛⲉϥ ϣⲏ ⲣⲉ ⲉ ⲧⲣⲉ ϥ ϩⲟⲃ ⲥ ⲟⲩ ϩⲛ ⲧ ⲙⲏ ⲧⲉ ⲛ ⲙ ⲙⲟⲩ ⲛ̇ ⲉⲓⲟⲟⲩⲉ · ϩⲙ ⲡ ⲧⲣⲉ ⲡ ⲛⲟⲩⲛ ⲡⲱϩ · ⲁⲩⲱ ⲛ ⲧⲉⲛ ⲕⲁⲧⲁ ϩⲣⲁⲕⲧⲏⲥ ⲛ̄ ⲧ ⲡⲉ ⲟⲩⲱⲛ ⲟⲩⲧⲉ ⲙⲙⲛ ϩⲉ ⲛ ϩⲓⲟⲙⲉ ⲥⲕⲉⲡⲁⲍⲉ ⲛ ⲛⲉⲩ ϩⲁⲓ̄ · ⲟⲩⲧⲉ ⲙ ⲙⲛ ϩⲉⲛ ϩⲁⲓ̄ ⲥⲕⲉⲡⲁⲍⲉ ⲛ ⲛⲉⲩ ϩⲓⲟⲙⲉ · ⲟⲩⲧⲉ ⲙⲙⲛ ϩⲉⲛ ⲥⲛⲏⲩ ⲥⲕⲉⲡⲁⲍⲉ ⲛ ϩⲉⲛ ⲥⲛⲏⲩ · ⲁⲗⲗⲁ ⲡⲉⲓ ⲧⲁⲕⲟ ⲛ̄ ⲟⲩ ⲱⲧ ⲡ ⲉⲧ ϣⲟ ⲟⲡ ⲛⲁ ⲩ ϩⲓ ⲟⲩ ⲥⲟⲡ · ⲟⲩⲧⲉ ⲙ̄ ⲙⲛ ⲣ̄ ⲡ ⲙⲉⲉⲩⲉ ⲙ ⲡⲣⲟⲥⲫⲟⲣⲁ ⲃⲏⲕ ⲉϩⲣⲁⲓ̄ ϩⲁ ⲣⲟ ⲟⲩ ⲉ ⲩ ⲣ ⲡ ⲙⲉⲉⲩⲉ ⲛⲁ ⲩ · ⲏ ϩⲉⲛ ⲣⲉ ⲙⲏⲧ ⲙⲛ ϩⲉⲛ ϭⲗⲓⲗ ⲉ ⲩ ⲑⲩⲥⲓⲁ ⲛ ⲣ̄ ⲡ ⲙⲉⲉⲩⲉ ⲛ̄ ⲛ ⲉⲛⲧ ⲁ ⲩ ⲙⲟⲩ ⲁⲗⲗⲁ ⲁ ⲩ ϥⲱ ⲧⲉ ⲉⲃⲟⲗ ⲧⲏⲣ ⲟⲩ ϩⲛ ⲟⲩ ⲧⲁⲕⲟ ⲉⲓⲙⲏⲧⲉⲓ̄ ⲉ ⲛ ⲱ ϩⲉ ⲙⲁⲩⲁⲁ ϥ ⲉ ⲛⲧ ⲁ ϥ ϣⲱ ϫⲡ ⲙⲛ ⲧⲉϥ ⲥϩⲓⲙⲉ ⲙⲛ ⲛⲉϥ ϣⲏⲣⲉ ϩⲛ ⲧ ⲕⲓ ⲃⲱⲧⲟⲥ · ⲉ ⲁ ϥ ⲧⲁⲗⲟ ⲉϩⲣⲁⲓ̂ ⲛ̄ ϩⲉⲛ ⲧⲁⲗⲟ ⲉϫⲙ ⲡⲉ ⲑⲩⲥⲓⲁⲥⲧⲏ ⲣⲓⲟⲛ ⲙⲛⲛⲥⲁ ⲧⲣⲉ ϥ ⲉⲓ ⲉⲃⲟⲗ ϩⲛ ⲧ ⲕⲓⲃⲱⲧⲟⲥ ⲉ ⲁ ⲡ ϫⲟⲉⲓⲥ ϣⲉ ⲗⲙ̄ ⲟⲩ ⲥϯⲛⲟⲩ ϥⲉ · ⲁ ϥ ⲣ ϩⲧⲏ ϥ ⲁ ϥ ⲥⲙⲓⲛⲉ ⲛⲙ̄ ⲙⲁ ϥ ⲛ ⲟⲩ ⲇⲓⲁ ⲑⲩⲕⲏ ϣⲁ ⲉⲛⲉϩ · ⲛ ⲧⲉⲛ ϩⲉ ϩⲱ ⲱ ⲛ ⲙⲡ ⲛ̄ ⲣ̄ ϩⲧⲏ ⲛ ⲉ ⲛ ⲱⲱ ⲛ ⲛ ⲉⲛⲧ ⲁ ϥ ⲧⲁⲕⲟ ⲟⲩ ϩⲁ ⲧⲉⲛ ϩⲏ ϩⲛ ⲛ̄ ⲣⲱⲙⲉ ⲛ ⲁⲣⲭⲁⲓ ⲟⲥ · ⲟⲩⲧⲉ ⲙ̄ ⲡ ⲛ ⲕⲱϩ ⲉ ⲛⲉⲛ ⲥⲛⲏⲩ ⲉⲧ ⲉⲓⲣⲉ ⲙ ⲡ ⲡ ⲉⲧ ⲛⲁ ⲛⲟⲩ ϥ ϩⲛ ⲟⲩ ϩⲕⲟ ⲙⲛ ⲟⲩ ⲉⲓⲃⲉ ϩⲛ ϩⲉⲛ ⲛⲏⲥⲧⲓⲁ ⲉ ⲛⲁϣⲱ ⲟⲩ ϩⲛ ϩⲉⲛ ⲟⲩϣⲏ ⲛ ⲣⲟⲉⲓⲥ ⲛ ϩⲁϩ ⲛ̄ ⲥⲟⲡ · ϩⲛ ⲟⲩ ⲧⲃⲃⲟ ⲡ ⲛⲟϭ ⲛ ⲕⲉⲫⲁ ⲗⲁⲓⲟⲛ ⲉⲧ ⲛ ϣⲁ ϫⲉ ⲉⲧⲃⲏⲏⲧ ϥ ϩⲛ ⲟⲩ ⲙⲛ︦ⲧ ⲁⲡⲟ ⲧⲁⲕⲧⲓⲕⲟⲥ ⲙⲛ ⲛⲉ ϩⲃⲏⲩⲉ ⲧⲏⲣ ⲟⲩ ⲉⲧ ⲛⲁ ⲛⲟⲩ ⲟⲩ ⲉⲧ ⲟⲩ ⲉⲓ ⲣⲉ ⲙ̄ⲙⲟ ⲟⲩ ⲉⲧ ⲟ ⲙ ⲙⲛ︦ⲧⲣⲉ ⲙ ⲡⲉⲩ ⲙⲉ ⲉϩⲟⲩⲛ ⲉ ⲡ ⲛⲟⲩⲧⲉ ⲉⲃⲟⲗ ϫⲉ ⲛⲧⲟϥ ϩⲱⲱ ϥ ⲡ ϫⲟⲉⲓⲥ ⲡ ⲥⲱⲧⲏⲣ ⲛ ⲁ ⲅⲁⲑⲟⲥ ⲉ ⲁ ϥ ⲙⲉ ⲣⲓⲧ ⲟⲩ ⲛ ϩⲟⲩⲟ ϣⲁϩⲣⲁⲓ ⲉ ⲡ ⲙⲟⲩ ⲟⲩ ⲙⲟⲩ ⲇⲉ ⲛ ⲥⳁⲟⲥ︦ ⲉ ⲩ ⲉⲓⲣⲉ ⲛ̄ ⲛⲁⲓ ⲙⲛ ⲛⲉⲓ ⲕⲟⲟⲩⲉ · ⲉ ⲛ ϭⲱϣⲧ ⲛ̄ⲥⲱ ⲟⲩ ⲉ ⲛ ⲟⲩⲏϩ ⲛⲙⲙⲁ ⲩ · ⲙⲡ ⲛ̄ ⲣ ϩⲧⲏ ⲛ · ⲟⲩⲧⲉ ⲙⲡ ⲛ ⲥⲱⲧⲙ̄ ϫⲉ ⲟⲩⲛ ⲟⲩ ϫⲱⲕ ⲉⲃⲟⲗ ⲛⲁ ϣⲱⲡⲉ ⲉ ⲛ ϥ ϣⲟⲃⲉ ⲁⲛ ⲉ ⲡ ⲙⲟⲟⲩ ⲙ ⲡ ⲕⲁ ⲧⲁⲕⲗⲩⲥⲙⲟⲥ ⲉ ⲓ ϣⲁϫⲉ ⲉ ⲡ ⲙⲟⲩ · ⲛ ⲑ ⲉ ⲉⲧⲉ ⲙⲡⲉ ⲛ ⲅⲓⲅⲁⲥ ⲛ ⲁⲣ ⲭⲁⲓⲟⲥ · ⲙⲛ ⲡ ⲗⲁ ⲟⲥ ⲧⲏⲣ ϥ̄ ⲛ̄ ⲧ ⲁ ϥ ⲧⲁⲕⲟ ⲥⲟⲧ ⲟⲩ ⲉ ⲛⲁⲩ ⲉ ⲛ ⲱϩⲉ · ⲙⲛ ⲡⲉϥ ⲏⲓ̈ ⲧⲏⲣ ϥ̄ ⲉⲛⲧ ⲁ ϥ ⲟⲩϫⲁⲓ̈ ⲧⲁⲓ ⲧⲉ ⲑ ⲉ ⲉⲧⲉ ⲙⲙⲛ ϩⲉⲛ ⲣⲱ ⲙⲉ ⲛ ⲣⲉϥ ⲣ ⲛⲟⲃⲉ ⲏ ϩⲉⲛ ⲥⲛⲏⲩ ⲙ̄ ⲡⲁⲣⲁⲛⲟⲙⲟⲥ ⲛⲁ ⲥⲟⲧ ⲟⲩ ⲉ ⲛⲁⲩ ⲉ ϩⲉⲛ ⲥⲛⲏⲩ ⲛ ⲇⲓ ⲕⲁⲓⲟⲥ ϩⲙ ⲡⲉⲩ ⲙ̄ ⲧⲟⲛ · ⲙⲛ ⲡⲉⲩ ⲣⲁ ϣⲉ ϩⲙ ⲡ ⲧⲣⲉ ⲩ ⲙⲟⲩ ⲛϩⲣⲁⲓ ϩⲛ ⲛⲉⲩ ⲡ ⲉⲑ ⲟⲟⲩ · Ⲡ ⲁⲗⲓⲛ ⲟⲛ ⲧⲉⲧⲛ̄ ⲏⲡ ⲉ ⲫⲁⲣⲁⲱ ⲙⲛ ⲡⲉϥ ⲙⲏⲏ ϣⲉ ⲧⲏⲣ ϥ̄ · ⲛ̄ ⲧ ⲁ ϥ ⲱⲙⲥ̄ ϩⲛ ⲧ ⲉⲣⲩⲑⲣⲁ ⲑ ⲁⲗⲁⲥ ⲥⲁ · ϫⲉ ⲁ ⲩ ⲣ ⲁⲧ ⲥⲱⲧⲙ ⲛⲥⲁ ⲡ ⲛⲟⲩⲧⲉ · ⲉ ϥ ϣⲁ ϫⲉ ⲛⲙⲙⲁ ⲩ ϩⲓ ⲧⲙ ⲡⲉ ⲡⲣⲟⲫⲏ ⲧⲏⲥ ⲉⲧ ⲟⲩⲁⲁⲃ ⲙⲱⲩⲥⲏⲥ ⲙⲛ ⲁⲁⲣⲱⲛ Ⲧ ⲉⲧⲛ ⲏⲡ ⲉ ⲛ ⲉⲛ ⲧ ⲁ ⲡ ϫⲟⲉⲓⲥ ⲡⲁ ⲧⲁⲥⲥⲉ ⲙⲙⲟ ⲟⲩ ⲧⲏⲣ ⲟⲩ ϩⲛ ⲧ ⲉⲣⲏ ⲙⲟⲥ · ϩⲛ ϩⲉⲛ ⲙⲟⲩ ⟦ⲟⲩ⟧ ⲉ ⲩ ϣⲟⲃⲉ ϫⲉ ⲁ ⲩ ⲣ ⲁⲧ ⲥⲱⲧⲙ ⲛⲥⲱ ϥ · ⲉ ⲧⲣⲉ ⲩ ⲉⲓⲣⲉ ⲕⲁⲧⲁ ⲛ ⲉⲛ ⲧ ⲁ ϥ ϩⲱⲛ ⲙⲙⲟ ⲟⲩ ⲧⲏⲣ ⲟⲩ ⲉⲧⲟⲟ ⲧ ⲟⲩ ⲉ ⲩ ⲙⲟⲟϣⲉ ⲙⲛ ⲡ ⲗⲁⲟⲥ ⲙ ⲡ ⲛⲟⲩⲧⲉ ⲙ ⲡⲉⲓ ⲟⲩⲟⲉⲓϣ ⲛⲁⲓ̂ ⲛ ⲧ ⲁ ⲡ ⲛⲟⲩⲧⲉ ⲥⲕⲉ ⲡⲁⲍⲉ ⲙⲙⲟ ⲟⲩ ϣⲁⲛⲧⲉ ϥ ϫⲓⲧ ⲟⲩ ⲉ ⲡ ⲕⲁϩ ⲛ ⲧⲉⲩ ⲕⲗⲏⲣⲟⲛⲟⲙⲓⲁ Ⲧ ⲉⲧⲛ ⲏⲡ ⲉ ⲧ ⲥⲩ ⲛⲁⲅⲱⲅⲏ ⲛ̄ ⲕⲟ ⲣⲉ ⲙⲛ ⲇⲁⲑⲁⲛ ⲙⲛ ⲁⲃⲓⲣⲱⲛ ⲛⲁⲓ̂ ⲛⲧ ⲁ ⲡ ⲕⲁϩ ⲡⲱϩ ⲁ ⲩ ⲃⲱⲕ ⲉ ⲡ ⲉⲥⲏⲧ ⲉ ⲁⲙⲛ ⲧⲉ ⲉ ⲩ ⲟⲛϩ ⲙⲛ ⲧⲉⲩ ⲥⲩⲛⲁⲅⲱ ⲅⲏ ⲧⲏⲣ ⲥ̄ Ⲙ ⲁⲗⲓⲥⲧⲁ ⲉϣⲱ ⲡⲉ ⲧⲉⲧⲛ ⲉⲓⲣⲉ ⲛ ϩⲉⲛ ⲡⲁⲣⲁⲛⲟⲙⲓⲁ ϩⲉⲛ ϫⲱϩⲙ ⲙⲛ ϩⲉⲛ ⲥⲱⲱϥ ⲙⲛ ϩⲉⲛ ⲡⲁⲣⲁⲫⲩ ⲥⲓⲥ · Ⲧ ⲉⲧⲛ ⲕⲗⲏⲣⲟⲛⲟ ⲙⲓⲁ ⲁⲩⲱ ⲡⲉ ⲧⲛ ⲕⲗⲏⲣⲟⲥ ⲛⲁ ϣⲱⲡⲉ ⲙⲛ̄ ⲛ̄ ⲣⲱⲙⲉ ⲛ ⲥⲟⲇⲟⲙⲁ ⲙⲛ ⲅⲟⲙⲟⲣⲣⲁ · Ⲧ ⲉⲧⲛ ⲏⲡ ⲉ ⲛ ⲉⲛ ⲧ ⲁ ⲩ ϫⲓ ϣⲟϫⲛⲉ ⲧⲏⲣ ⲟⲩ ⲉϩⲟⲩⲛ ⲉ ⲡ ϫⲟⲉⲓⲥ ⲓ̄ⲥ̄ ϣⲁⲛ ⲧ ⲟⲩ ⲙⲟⲟⲩⲧ ϥ̄ · Ⲧ ⲉⲧⲛ ⲏⲡ ⲉ ⲛ ⲉⲛ ⲧ ⲁ ⲩ ⲧⲥⲧⲟ ⲉⲃⲟⲗ ⲛ ⲛ ϣⲁϫⲉ ⲧⲏ ⲣ ⲟⲩ ⲛ ⲛⲉ ⲡⲣⲟⲫⲩ ⲧⲏⲥ ϫⲓⲛ ⲛ ϣⲟ ⲣⲡ Ⲧ ⲉⲧⲛ ⲏⲡ ⲉ ⲛ ⲉⲛ ⲧ ⲁ ⲩ ⲧⲥⲧⲟ ⲉⲃⲟⲗ ⲛ ⲧⲉ ⲥⲃⲱ ⲛ̄ ⲛ ⲁⲡⲟⲥⲧⲟ ⲗⲟⲥ · ⲁⲩⲱ ⲁ ⲩ ⲥⲟϣϥ ⲟⲩ Ⲧ ⲉⲧⲛ ⲏⲡ ⲉ ⲛ ⲉⲛⲧ ⲁ ⲩ ⲁⲣⲛⲁ ⲧⲏⲣ ⲟⲩ ⲛ ⲧ ⲡⲓⲥⲧⲓⲥ ⲉⲧ ⲟⲩ ⲟϫ ϫⲓⲛ ⲛ̄ ϣⲟⲣⲡ̄ · ⲉ ⲙⲡⲉ ⲗⲁⲁⲩ ⲛ̄ ⲣ ⲡ ⲙⲉⲉⲩⲉ ⲙ ⲙⲁ ⲕⲁⲣⲓⲥⲙⲟⲥ ϣⲱ ⲡⲉ ⲛⲁ ⲩ Ⲧ ⲉⲧⲛ ⲏⲡ ⲉ ⲛ ϩⲉⲗ ⲗⲏⲛ ⲙⲛ ⲛ ϩⲁⲓ ⲣⲉⲧⲓⲕⲟⲥ Ⲧ ⲉⲧⲛ ⲏⲡ ⲉ ⲛ ⲃⲁⲣⲃⲁⲣⲟⲥ ⲛ ⲣⲉϥ ⲡⲉϩⲧ ⲥⲛⲟϥ ⲉⲃⲟⲗ ⲛⲧ ⲁ ⲛ ϫⲉ ⲟⲩ ϣⲁϫⲉ ⲅⲁⲣ ⲁⲛ ⲉ ϥ ⲛⲁ ϣⲱⲡⲉ ⲁⲛ · Ⲁ ⲡⲉⲛ ⲡ ⲉⲧ ⲟⲩⲁ ⲁⲃ ⲛ ⲉⲓⲱⲧ ⲡⲁⲓ̂ ⲛⲧ ⲁ ⲡ ⲛⲟⲩ ⲧⲉ ϣⲁϫⲉ ⲛϩⲏ ⲧ ϥ ϫⲟⲟ ⲥ ϩⲛ ⲛⲉϥ ⲉⲡⲓⲥⲧⲟⲗⲏ ⲉⲧ ⲟⲩⲁⲁⲃ · ϫⲉ ⲟⲩ ϩⲉⲗⲗⲏⲛ · ⲏ̂ ⲟⲩ ϩⲁⲓⲣⲉⲧⲓⲕⲟⲥ ⲏ ⲟⲩ ϩⲉⲑⲛⲟⲥ ⲛ̄ ⲣⲉϥ ⲡⲉϩⲧ ⲥⲛⲟϥ ⲉⲃⲟⲗ ⲉϥ ϣⲁⲛ ⲕⲧⲟ ϥ ⲉ ⲡ ⲛⲟⲩⲧⲉ · ⲥⲙⲟⲧ ⲛ ⲉ ⲧⲣⲉ ⲡ ⲛⲟⲩⲧⲉ ϣⲟⲡ ϥ̄ ⲉⲣⲟ ϥ ⲛ ϩⲟⲩⲟ ⲉ ⲧⲉⲓ ⲙⲓⲛⲉ ⲛ ⲥⲟⲛ ⲉⲧ ⲉⲓⲣⲉ ⲛ ⲛⲉⲓ ⲃⲟ ⲧⲉ ⲛϩⲣⲁⲓ ϩⲛ ⲛⲉϥ ⲧⲟⲡⲟⲥ ⲉⲧ ⲟⲩⲁⲁⲃ ⲉⲣⲉ ⲡ ⲣⲁⲛ ⲉⲧ ⲟⲩⲁⲁⲃ ⲙ ⲡ ⲛⲟⲩⲧⲉ ⲙⲛ̄ ⲡⲉ ⲥⲭⲏⲙⲁ ⲧⲟ ϩⲓⲱ ⲟⲩ · ⲏ ⲙ ⲙⲟⲛ ⲉⲧⲃⲉ ⲟⲩ ⲛ̄ ⲧⲉⲧⲛ ⲉⲓⲙⲉ ⲁⲛ ⲛⲧⲱⲧⲛ ⲛ̄ ⲥⲟϭ ⲉⲧⲉ ⲛ ϩⲉⲛ ⲥⲁⲃⲉⲉⲩ ⲁⲛ ⲛⲉ ϫⲉ ⲡ ⲉⲧ ⲛⲁ ⲙⲟⲩ ⲛϩⲣⲁⲓ̂ ϩⲛ ⲛⲉϥ ⲛⲟⲃⲉ · ⲛ ⲥⲉ ϫⲓ ⲧ ϥ ⲉ ⲡ ⲉⲥⲏⲧ ⲉ ⲁ ⲙⲛⲧⲉ · ⲉ ϥ ϣⲟ ⲃⲉ ⲛ ⲟⲩⲉ ⲛ ⲉⲛ ⲧ ⲁ ⲛ ϫⲟⲟ ⲩ ⲧⲏ ⲣ ⲟⲩ · ϫⲉ ⲥⲉ ⲛϩⲣⲁⲓ̈ ϩⲛ ⲁⲙⲛⲧⲉ · Ⲁ ⲩⲱ ⲟⲛ ⲁ ϥ ⲧⲁⲙⲟ ⲛ ⲉ ⲡⲉⲓ ⲕⲉ ⲟⲩⲁ ϩⲛ ⲛⲉϥ ⲥϩⲁⲓ̈ ⲉⲧ ⲟⲩⲁⲁⲃ · ϫⲉ ⲛ̄ ⲣⲉϥ ⲣ ⲛⲟⲃⲉ ⲧⲏⲣ ⲟⲩ ⲛⲧ ⲁ ⲩ ⲙⲟⲩ ϫⲓⲛ ⲛ ⲕⲁⲓⲛ ϣⲁϩⲣⲁⲓ̂ ⲉ ⲧⲉⲛⲟⲩ ⲙⲛ ⲛ ⲉⲧ ⲛⲁ ⲙⲟⲩ ϣⲁ ⲧ ⲥⲩⲛ ⲧⲉⲗⲉⲓⲁ ⲙ ⲡ ⲁⲓ ⲱⲛ · ⲉ ϣⲁ ⲩ ϫⲓ ⲧ ⲟⲩ ⲉ ⲡ ⲉⲥⲏⲧ ⲉ̂ ⲁⲙⲛⲧⲉ ⲛ ⲑ ⲉ ⲉ̂ ⲧⲉⲣⲉ ⲡ ⲉⲩⲁⲅⲅⲉ ⲗⲓⲟⲛ ϫⲱ ⲙⲙⲟ ⲥ · ⸓ Ⲏ ⲧⲉ ⲅⲣⲁⲫⲏ ϫⲱ ⲙ̄ ⲙⲟ ⲥ ⲛⲁ ⲛ ⲁⲛ ϫⲉ ⲉϣϫⲉ ⲙⲡⲉ ⲡ ⲛⲟⲩⲧⲉ ϯ ⲥⲟ ⲉ ⲡ ⲕⲟⲥⲙⲟⲥ ⲛ ⲁⲣ ⲭⲁⲓⲟⲥ · ⲉϣϫⲉ ⲙⲡⲉ ⲡ ⲛⲟⲩⲧⲉ ϯ ⲥⲟ̂ ⲉ ⲛ ⲁⲅⲅⲉⲗⲟⲥ ⲛⲧⲉⲣ ⲟⲩ ⲣ ⲛⲟⲃⲉ · ⸓ Ⲙ ⲡ ϥ̄ ϯ ⲥⲟ̂ ⲉ ⲛ ⲉⲧ ⲙⲟⲟϣⲉ ⲙⲛ ⲙⲱⲩⲥⲏⲥ ϩⲓ ⲧ ⲉⲣⲏⲙⲟⲥ ⲙ̄ ⲡⲉⲓ ⲟⲩⲟⲉⲓϣ ⲁ ⲧⲙ ⲧⲱⲱⲃⲉ ⲛⲁ ⲩ ⲙⲡ ϥ̄ ϯ ⲥⲟ ⲉ ⲙ ⲡⲟⲗⲉⲓⲥ ⲛ ⲥⲟⲇⲟ ⲙⲁ · ⲙⲛ ⲅⲟⲙⲟⲣ ⲣⲁ · ⲁ ⲧⲙ ⲣⲟⲕϩ ⲟⲩ ⲙⲡ ϥ̄ ϯ ⲥⲟ̂ ⲉ ϩⲉⲛ ⲡⲣⲟⲫⲏⲧⲏⲥ ⲛ̄ ⲛⲟⲩϫ · ⲙⲛ ϩⲉⲛ ⲁⲡⲟⲥⲧⲟⲗⲟⲥ ⲛ̄ ⲛⲟⲩϫ · ⲙⲡ ϥ̄ ϯ ⲥⲟ̂ ⲉ ⲟⲩⲟⲛ ⲛⲓⲙ ⲉⲧ ⲣ̄ ⲛⲟⲃⲉ · ⲕⲁⲧⲁ ⲥⲙⲟⲧ ⲛⲓⲙ ϫⲓⲛ ⲛ̄ ⲧ ⲁⲣⲭⲏ ⲙ ⲡ ⲥⲱ ⲛⲧ̄ ϣⲁϩⲣⲁⲓ̈ ⲉ ⲧⲉⲛⲟⲩ ⲁ ⲧⲙ̄ ⲛⲟ ϫ ⲟⲩ ⲉϩⲣⲁⲓ̂ ⲉ ⲁⲙⲛ̄ ⲧⲉ · ⲕⲁⲧⲁ ⲑ ⲉ ⲉ̂ ⲧⲉⲣⲉ ⲛⲉ ⲅⲣⲁⲫⲏ ⲣ ⲙⲛ︦ⲧⲣⲉ ⲛ̄ⲛⲉ ⲧⲛ ϫⲱ ⲙ̄ⲙⲟ ⲟⲩ · ⲉⲓⲉ ⲉ ϥ ⲛⲁ ϯ ⲥⲟ ⲉⲣⲟ ⲛ ⲁⲛⲟⲛ ϫⲉ ⲉ ⲛ ϭⲟⲟⲗⲉ ⲛ ⲟⲩ ⲥⲭⲏ ⲙⲁ · ⲁⲩⲱ ϫⲉ ⲟⲩ ⲛⲧⲁ ⲛ ⲙⲙⲁⲩ ⲙ ⲡ ϩⲣⲃ ⲛ ⲧ ⲙ︦ⲧ ⲉⲩⲥⲉⲃⲏⲥ · ⲉ ⲛ ⲁⲣ ⲛⲁ ⲇⲉ ⲛ ⲧⲉⲥ ϭⲟⲙ · Ⲉ ⲛ ⲛⲁ ϫⲟⲟ ⲥ ϫⲉ ⲟⲩ ⲧⲛ ⲙⲉ ϩⲛ ϣⲓ ⲡⲉ ⲛⲛⲁϩⲣⲛ ⲛⲉⲛ ⲉⲓⲟⲧⲉ ⲉⲧ ⲟⲩ ⲁⲁⲃ ⲙⲛ ⲛⲉⲛ ⲥⲛⲏⲩ ⲉⲧ ⲟⲩⲁⲁⲃ ⲛⲧ ⲁ ⲩ ⲃⲱⲕ ⲉⲣⲁ ⲧ ϥ ⲙ ⲡ ⲛⲟⲩⲧⲉ ⲙⲛ ⲛ ⲉⲧ ⲛⲁ ⲃⲱⲕ ⲉⲣⲁⲧ ϥ̄ ⲧⲏⲣ ⲟⲩ ⲉ ⲩ ⲟⲩⲁⲁⲃ ϣⲁ ⲧ ⲥⲩⲛⲧⲉ ⲗⲉⲓⲁ ⲙ ⲡ ⲁⲓⲱⲛ Ⲧ ⲱⲟⲩⲛ ⲛ ⲧⲛ ⲙⲉⲧⲁⲛⲟⲉⲓ ⲱ ⲛⲉ ⲥⲛⲏⲩ · ⲉ ⲛ ϩⲟⲥⲟⲛ ⲉ ⲡ ⲕⲁⲓ ⲣⲟⲥ ⲡⲉ · ϫⲉⲕⲁⲥ ⲉ ⲛ ⲛⲁ ⲙⲁⲧⲉ ⲙ̄ ⲡ ⲉⲛⲧ ⲁ ⲡ ϫⲟⲉⲓⲥ ϫⲟⲟ ϥ · ϫⲉ ⲟⲩⲛ ⲟⲩ ⲟⲩⲛⲟⲩ ⲛⲏⲩ ⲉⲧⲉ ⲧⲉⲩ ⲛⲟⲩ ⲧⲉ · ⲉⲣⲉ ⲛ ⲉⲧ ⲙⲟ ⲟⲩⲧ ⲛⲁ ⲥⲱⲧⲙ ⲉ ⲧⲉ ⲥⲙⲏ ⲙ ⲡ ϣⲏ ⲣⲉ ⲙ ⲡ ⲛⲟⲩⲧⲉ ⲁⲩⲱ ⲛ ⲉⲧ ⲛⲁ ⲥⲱ
Ⲉⲡⲉⲓⲇⲏ ⲉⲣⲉ ⲡⲉⲓ ϩⲱⲃ ⲕⲏ ⲉϩⲣⲁⲓ ⲉ ⲩ ⲟⲓⲕⲟⲛⲟⲙⲓⲁ ⲛ̅ⲧⲉ ⲡ ⲛⲟⲩⲧⲉ · ⲧⲉⲛⲟⲩ ⲇⲉ ⲉⲓⲥ ⲡⲁ ⲟⲩⲱϣ ⲁ ⲡ ⲛⲟⲩⲧⲉ ϫⲟⲕ ϥ̅ ⲛⲁ i ⲉⲃⲟⲗ ⲙ̅ ⲡ ⲟⲟⲩ · ⲡⲉϫⲁ ⲓ ⲛⲁ ϥ ϫⲉ Ⲁⲣⲁ ⲡⲁ ⲥⲟⲛ ⲟⲩⲛ̅ ⲥⲟⲛ ⲙ̅ ⲡⲉⲕ ϩⲟⲩⲛ · ⲡⲉϫⲁ ϥ ⲛⲁ ⲓ ϫⲉ ⲙⲛ̅ ⲗⲁⲁⲩ ⲙ̅ ⲡⲁ ϩⲟⲩⲛ ⲛ̅ⲥⲁ ⲡ ⲕⲁⲕⲉ ⲙⲛ̅ ⲛ̅ ⲕⲟⲗⲁⲥⲓⲥ ⲉⲣⲉ ⲛ̅ ⲣϥ̅̅ ⲣ̅ ⲛⲟⲃⲉ ⲛ̅ϩⲏⲧ ⲟⲩ · ϩⲙⲟⲟⲥ ⲛⲁ ⲕ ⲙ̅ ⲡⲉⲓ ⲙⲁ ⲱ̅ ⲡⲁ ⲥⲟⲛ · ⲙ̅ ⲡⲉⲓ ⲛⲁⲩ · ⲁⲩⲱ ⲕ ⲛⲁ ⲛⲁⲩ ⲉ ϩⲉⲛ ⲛⲟϭ ⲛ̅ ϣⲡⲏⲣⲉ · ⲛⲉ ⲧⲉ ⲩϣⲏ ⲅⲁⲣ ⲛ̅ ⲧ ⲕⲩⲣⲓⲁⲕⲏ ⲡⲉ ⲡⲉ ϩⲟⲟⲩ ⲉⲧ ⲙ̅ⲙⲁⲩ · ϩⲙ̅ ⲡ ⲧⲣⲉ ⲡ ⲟⲩⲟⲉⲓⲛ ⲇⲉ ⲛ̅ ⲧ ⲕⲩⲣⲓⲁⲕⲏ ⲥⲱⲣ ⲉⲃⲟⲗ · ⲁ ⲓ ⲥⲱⲧⲙ̅ ⲉ ϩⲉⲛ ϩⲣⲟⲟⲩ ⲉ ⲩ ⲱϣ ⲉⲃⲟⲗ ϫⲉ ⲧⲉⲕ ⲁⲅⲁⲡⲏ ϣⲏⲡ ⲡⲉ ⲭⲥ̅ ϫⲉ ⲁ ⲕ ⲣ̅ ⲡ ⲛⲁ ⲛⲙ̅ⲙⲁ ⲛ · ⲁⲛⲟⲕ ⲇⲉ ⲡⲉϫⲁ ⲓ ⲛⲁ ϥ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲉ ⲛ ⲣ̅ ⲟⲩ · ϩⲓ̈ ⲛⲁⲓ · ⲉⲣⲉ ⲡ ⲧⲟⲟⲩ ⲛⲁ ⲥⲱϩⲙ̅ ϩⲁⲣⲟ ⲛ ⁛— Ⲡⲉϫⲁ ϥ ⲛⲁ ⲓ ϫⲉ ⲙ̅ⲡⲣ̅ ⲣ̅ ϩⲟⲧⲉ ⲡⲁ ϣⲏⲣⲉ · ⲛ̅ⲧ ⲁ ⲡ ⲛⲟⲩⲧⲉ ⲉⲓ ⲉ ⲡ ⲉⲥⲏⲧ ⲉϫⲛ̅ ⲛ̅ ⲕⲟⲗⲁⲥⲓⲥ · ⲁ ϥ ⲟⲩⲉϩ ⲥⲁϩⲛⲉ ⲛ̅ ⲛ̅ ϯ ⲙⲱⲣⲓⲥⲧⲏⲥ · ⲉⲧ ⲧⲟ ⲉ ⲛⲉ ⲯⲩⲭⲟⲟⲩⲉ ⲉ ⲧⲣⲉ ⲩ ϯ ⲁⲛⲁ ⲡⲁⲩⲥⲓⲥ ⲛⲁ ⲩ ϫⲉ ⲧ ⲕⲩⲣⲓⲁⲕⲏ ⲧⲉ ⲁⲩⲱ ⲧ ⲁⲛⲁⲥⲧⲁⲥⲓⲥ ⲙ̅ ⲡ ϫⲥ̅ ⲡⲟⲟⲩ · ⲡⲉϫⲁ ϥ ⲛⲁ ⲓ ⲟⲛ ϫⲉ ϩⲁⲡⲥ̅ ⲡⲉ ⲉ ⲡⲉ ⲭⲣⲥ̅ ⲉⲓ ⲉ ⲡⲉⲓ ⲙⲁ ⲙ̅ ⲡ ⲟⲟⲩ ⲕⲁⲧⲁ ⲧⲉϥ ⲥⲩⲛⲏⲑⲓⲁ · ⲧⲁ ⲁⲥⲡⲁⲍⲉ ⲙ̅ⲙⲟ ϥ ⲛ̅ ⲣⲟ ϩⲓ ⲣⲟ · ⲉ ⲧⲉⲓ ⲇⲉ ⲉ ϥ ϫⲱ ⲛ̅ ⲛⲁⲓ̈ ⲉⲓⲥ ⲡⲉ ⲭⲥ̅ ⲁ ϥ ⲟⲩⲱⲛ ⲙ̅ ⲡ ⲣⲟ ⲙ̅ ⲡ ⲕⲁⲧⲁ ⲅⲓⲟⲛ · ⲁ ϥ ⲉⲓ ⲉϩⲟⲩⲛ · ⲁⲩⲱ ⲛ̅ ⲧⲉ ⲩⲛⲟⲩ ⲁ ⲡ ⲣⲟ ⲟⲩⲱⲛ ⲙⲁⲩⲁⲁ ϥ ⁛ ⲁⲩⲱ ⲛⲧⲉⲣ ϥ̅ ⲉⲓ ⲉϩⲟⲩⲛ ⲡⲓⲥⲧⲉⲩⲉ ⲛⲁ ⲓ̈ ⲛⲁ ⲥⲛⲏⲩ ⲁⲩⲱ ⲛⲁ ⲉⲓⲟⲟⲧⲉ · ⲁⲛⲟⲕ ⲡⲁⲙⲃⲱ ⲡⲉⲓ ⲉⲗⲁ ⲭⲉⲓⲥⲧⲟⲥ ⲁ ⲓ ⲛⲁⲩ ⲉ ⲡⲉ ⲭⲥ̅ ⲉ ⲁ ϥ ϯ ⲙ̅ ⲡⲉϥ ⲟⲩⲟⲓ ⲉϩⲟⲩⲛ ⲉ ⲡ ⲥⲟⲛ ⲉⲧ ⲙ̅ⲙⲁⲩ ⲁ ϥ ⲁⲥⲡⲁⲍⲉ ⲙ̅ⲙⲟ ϥ ⲛ̅ ⲧⲁ ϩⲓ ⲧⲁ · ⲛ̅ ⲑ ⲉ ⲛ̅ ⲟⲩ ⲥⲟⲛ ⲛ̅ⲧ ⲁ ϥ ⲉⲓ ϩⲓ ⲡ ϣⲙ̅ⲙⲟ · ⲁ ϥ ⲁ ⲡⲁⲛⲧⲁ ⲉ ⲡⲉϥ ϣⲃⲏⲣ · ⲁⲛⲟⲕ ⲇⲉ ⲡⲁⲙⲃⲱ ⲡⲉⲓ ⲉⲗⲁⲭ ⲙ̅ⲡ ⲉⲓ ⲣ̅ ⲡ ⲙ̅ⲡϣⲁ ⲉⲧ ⲣ̅ϥ̅ ⲁⲥⲡⲁⲍⲉ ⲙ̅ⲙⲟ ⲓ ⲙ̅ ⲡ ⲛⲁⲩ ⲉⲧ ⲙ̅ⲙⲁⲩ ⲁⲗⲗⲁ ⲁ ϥ ⲉⲓ ⲉⲃⲟⲗ ϩⲓⲧⲟⲟⲧ ⲛ̅ ⲙ̅ⲡⲉ ⲛ ⲉⲓⲙⲉ · ϫⲉ ⲛ̅ⲧ ⲁ ϥ ⲃⲱⲕ ⲉ ⲧⲱⲛ · ⲁⲛⲟⲕ ⲇⲉ ⲛⲉ ⲓ̈ ⲙⲉⲉⲩⲉ ϫⲉ ⲟⲩ ⲥⲟⲛ ⲙ̅ ⲙⲟⲛⲟⲭⲟⲥ ⲡⲉ · ⲡⲉϫⲁ ⲓ̈ ⲛⲁ ϥ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲙⲏ ⲙ̅ⲡⲉ ⲕ ϫⲟⲟ ⲥ ⲛⲁ ⲓ ϫⲉ ⲙ̅ⲡ ⲉⲓ ⲛⲁⲩ ⲉ ⲣⲙ̅ ⲛ̅ ⲥⲁⲣⲝ̅ · ⲉ ϥ ⲛⲏⲩ ϣⲁⲣⲟ ⲓ ⲉ ⲡⲉⲓ ⲙⲁ · ⲛ̅ⲥⲁ ⲃⲗ̅ⲗⲁ ⲕ ⲙ̅ⲙⲁⲧⲉ Ⲡⲗⲏⲛ ⲙⲁ ⲧⲁⲙⲟ ⲓ ϫⲉ ⲛⲓⲙ ⲡⲉ ⲡⲉⲓ ⲥⲟⲛ ⲙ̅ ⲙⲟⲛⲟⲭⲟⲥ · ⲛ̅ⲧ ⲁ ϥ ⲉⲓ ⲉϩⲟⲩⲛ ⲁ ϥ ⲁⲥⲡⲁⲍⲉ ⲙ̅ⲙⲟ ⲕ ⲙ̅ ⲡⲉⲓ ⲙ̅ⲡϣⲁ ⲁⲛⲟⲕ ⲉⲧ ⲣϥ̅ ⲁⲥⲡⲁⲍⲉ ⲙ̅ⲙⲟ ⲓ · ⲡⲉϫⲁ ϥ ⲛⲁ ⲓ ϫⲉ ⲙ̅ⲡⲉ ⲕ ⲥⲟⲩⲱⲛ ϥ̅ · ⲡⲉϫⲁ ⲓ ⲛⲁ ϥ ϫⲉ ⲙ̅ⲡⲉ ⲡⲁ ⲉⲓⲱⲧ ⲉ ⲓ ⲛⲁ ⲥⲟⲩ ⲱⲛ ϥ̅ ⲛ̅ ⲁϣ ⲛ̅ ϩⲉ · ⲡⲉϫⲁ ϥ ⲛⲁ ⲓ ϫⲉ ⲡⲁⲓ ⲡⲉ ⲡ ϫⲥ̅ ⲛ̅ ⲛⲁ ⲧ ⲡⲉ ⲙⲛ̅ ⲛⲁ ⲡ ⲕⲁϩ · ⲡⲁⲓ̈ ⲡⲉ ⲡ ϣⲏⲣⲉ ⲙ̅ ⲙⲁⲣⲓⲁ ⲛ̅ ⲧ ⲡⲁⲣ ⲑⲉⲛⲟⲥ ⲉⲧ ⲟⲩⲁⲁⲃ · ⲡⲁⲓ ⲡ ⲉⲧ ⲙⲟⲩϩ ⲛ̅ ⲧ ⲉⲣⲏⲙⲟ̅ ⲉⲧ ϣⲟⲟⲡ ⲙⲛ̅ ⲟⲩⲟⲛ ⲛⲓⲙ ⲉⲧ ⲛⲁ ⲉⲡⲉⲓⲕⲁⲗⲉⲓ ⲙ̅ⲙⲟ ϥ · ⲡⲉϫⲁ ϥ ⲛⲁ ⲓ ⲟⲛ ϫⲉ ⲁ ⲩ ⲛⲟϭ ⲙ̅ ⲡⲣⲟⲫⲏⲧⲏⲥ ⲁⲩⲱ ⲛ ⲁⲣⲭⲏⲙⲁⲛⲇⲣⲓ ⲧⲏⲥ ⲙ̅ⲧⲟⲛ ⲙ̅ⲙⲟ ϥ ⲙ̅ ⲡ ⲟⲟⲩ ⲉⲧⲉ ⲁⲡⲁ ϣⲉⲛⲟⲩⲧⲉ ⲡⲉ ⲡⲣⲉⲥⲃⲩⲧⲉⲣⲟⲥ · ⲟⲛⲧⲱⲥ ⲁ ⲡ ⲕⲟⲥⲙⲟⲥ ⲧⲏⲣ ϥ̅ ⲧⲓ ⲟⲥⲉ ⲙ̅ ⲡ ⲟⲟⲩ ⲛ̅ ⲟⲩ ⲛⲟϭ ⲛ̅ ⲣⲉϥ ϯ ⲥⲃⲱ ⲛⲉⲥⲟ ⲩ ⲥⲁϣϥ̅ ⲅⲁⲣ ⲛ̅ ⲉⲡⲏⲫ ⲡⲉ ⲡⲉ ϩⲟⲟⲩ ⲉⲧ ⲙ̅ⲙⲁⲩ · ⲡⲉϫⲁ ϥ ⲟⲛ ⲛⲁ ⲓ ϫⲉ ⲡⲁⲓ ⲡⲉ ⲡ ⲣⲱⲙⲉ ⲙ̅ⲡⲉ ϥ ⲛ̅ⲕⲟⲧⲕ̅ ⲟⲩⲇⲉ ⲙ̅ⲡⲉ ϥ ⲱⲃϣ̅ ⲟⲩⲇⲉ ⲙ̅ ⲡⲉϥ ϫⲓ ⲣⲉⲕⲣⲓⲕⲉ ϣⲁⲛⲧⲉ ϥ ϭⲛ̅ ⲟⲩ ⲙⲁ ⲙ̅ ⲡ ϫⲥ̅ ⲟⲩ ⲙⲁ ⲛ̅ ϣⲱⲡⲉ ⲙ̅ ⲡ ⲛⲟⲩⲧⲉ ⲛ̅ ⲓⲁⲕⲱⲃ ⲡⲉϥ ⲃⲟⲏⲑⲟⲥ · ⲟⲛⲧⲱⲥ ⲡⲁⲓ ⲙⲓϣⲉ ⲕⲁⲗⲱⲥ ⲁ ϥ ϫⲣⲟ ⲉ ⲡ ⲇⲓⲁⲃⲟⲗⲟⲥ ϩⲙ̅ ⲡ ⲕⲟⲥⲙⲟⲥ ⲁ ϥ ⲃⲱⲕ ⲉⲣⲁⲧ ϥ̅ ⲙ̅ⲡⲉϥ ϫⲥ̅ ⲉ ϥ ⲟ ⲛ̅ ⲧⲉⲗⲓⲟⲥ ϩⲛ̅ ⲧ ⲙⲛ̅ⲧ ⲉⲣⲟ · ⲛ̅ ⲙ̅ ⲡⲏⲩⲉ · ⲉⲣⲉ ⲛ ϥ̅ ⲥⲙⲟⲩ ⲙⲛ̅ ⲛ ϥ̅ ϣⲗⲏⲗ · ⲛⲁ ϣⲱⲡⲉ ⲛⲙ̅ⲙⲁ ⲛ ϩⲁⲙⲏⲛ · Ⲡⲉϫⲁ ϥ ⲛⲁ ⲓ ⲟⲛ ϫⲉ ⲡⲁ ⲙⲉⲣⲓⲧ ⲛ̅ ⲥⲟⲛ ⲡⲁⲙⲃⲱ · ϯ ϣⲱⲛⲉ ⲙ̅ ⲡ ⲟⲟⲩ ⲁⲣⲓⲧ ⲁⲅⲁⲡⲏ ⲛ ⲅ̅ ϣⲗⲏⲗ ϩⲁⲣⲟ ⲓ ϣⲁⲛ ϯ ⲡⲁⲣⲁⲅⲉ · ⲛ̅ ⲧⲉ ϩⲓⲏ ⲛ̅ ϩⲟⲧⲉ ϩⲓ ⲥⲧⲱⲧ · Ⲡⲉϫⲁ ⲓ ⲛⲁ ϥ · ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲉⲓⲉ ⲕ ⲣ̅ · ϩⲟⲧⲉ ϩⲱⲱ ⲕ ⲙⲛ̅ⲛ̅ⲥⲁ ϯ ⲁϣⲏ ⲛ̅ ⲁⲥⲕⲏⲥⲓⲥ ⲛ̅ⲧ ⲁ ⲕ ϥⲓ ϩⲁⲣⲟ ⲟⲩ ϩⲙ̅ ⲡ ⲕⲟⲥⲙⲟⲥ · ⲡⲉϫⲁ ϥ ⲛⲁ ⲓ ϫⲉ ⲛ̅ ⲁⲥⲕⲏⲥⲓⲥ ⲙⲉⲛ ⲡⲣⲟⲥ ⲑ ⲉ ⲛ̅ⲧ ⲁ ⲡ ⲛⲟⲩⲧⲉ ⲧⲟϣ ⲥ̅ ⲛⲁ ⲓ ⲁ ⲓ ⲣ̅ ϩⲉⲛ ⲕⲟⲩⲓ · ⲁⲗⲗⲁ ⲉⲧⲃⲉ ⲟⲩ ⲛ̅ ⲧⲛ̅ ⲛⲁ ⲣ̅ ϩⲟⲧⲉ ⲁⲛ ϩⲓⲧⲛ̅ ⲧ ϭⲓⲛ ⲥⲩⲙⲁⲛⲉ ⲛⲁ ⲛ ϩⲓⲧⲛ̅ ϩⲁϩ ⲙ̅ ⲙⲛⲧ̅ⲣⲉ ϫⲉ ⲟⲩⲛ̅ ⲟⲩ ⲉⲓⲉⲣⲟ ⲛ̅ ⲕⲱϩⲧ̅ ⲛ̅ⲥⲱ ⲕ ϩⲓ ϩⲏ ⲙ̅ ⲡⲉ ⲕⲣⲓⲧⲏⲥ · Ⲁⲩⲱ ⲡ ⲉⲓⲉⲣⲟ ⲉⲧ ⲙ̅ⲙⲁⲩ ϣⲁⲣⲉ ⲟⲩⲟⲛ ⲛⲓⲙ ϫⲡⲉ ⲡⲉⲣⲁ ⲙ̅ⲙⲟ ϥ · ⲉⲓⲧⲉ ⲇⲓⲕⲁⲓⲟⲥ · ⲉⲓⲧⲉ ⲣⲉϥ ⲣ̅ ⲛⲟⲃⲉ · ⲡ ⲉⲧ ⲉϣϣⲉ ⲡⲉ ⲉ ⲧⲣⲉ ⲕ ϣⲗⲏⲗ ϩⲁⲣⲟ ⲓ ϣⲁⲛ ϯ ⲡⲁⲣⲁⲅⲉ ⲛ̅ ⲧⲉ ϩⲓⲏ ⲉ ⲧ ϩⲁ ϩⲟⲧⲉ ⲉⲧ ⲙ̅ⲙⲁⲩ · ϥ ϫⲱ ⲟⲛ ⲙ̅ⲙⲟ ⲥ ϫⲉ ⲕⲁⲛ ⲟⲩ ϩⲟⲟⲩ ⲛ̅ ⲟⲩⲱⲧ ⲡⲉ ⲡ ⲁϩⲉ ⲙ̅ ⲡ ⲣⲱⲙⲉ ϩⲓϫⲙ̅ ⲡ ⲕⲁϩ · ⲛ ϥ̅ ⲟⲩⲁⲁⲃ ⲁⲛ ⲉ ⲛⲟⲃⲉ · ⲁⲩⲱ ⲟⲛ ϫⲉ ⲥⲁⲣⲝ̅ ⲛⲓⲙ ⲥⲉ ⲛⲁ ϫⲟⲕⲣ ⲟⲩ ϩⲛ̅ ⲟⲩ ⲥⲁⲧⲉ · Ⲁ ⲥ ϣⲱⲡⲉ ⲇⲉ ⲛ̅ ϫⲡ̅ Ϣⲟⲙⲧⲉ ⲛ̅ ⲥⲟⲩ ϣⲙⲟⲩⲛ ⲛ̅ ⲉⲡⲏⲫ · ⲁ ϥ ϣⲱⲛⲉ ⲉ ⲡⲉ ϩⲟⲩⲟ · ⲡⲉϫⲁ ϥ ⲛⲁ ⲓ ϫⲉ ϯ ϣⲓⲛⲉ ⲉⲣⲟ ⲕ ϩⲙ̅ ⲡ ϫⲥ̅ · ⲡⲁ ⲙⲉⲣⲓⲧ ⲛ̅ ⲥⲟⲛ ⲁⲩⲱ ⲛ̅ ϯ ϩⲉ ⲁ ϥ ϣⲗⲏⲗ ⲁ ϥ ϫⲱ ⲙ̅ ⲡⲉ ϣⲗⲏⲗ ⲙ̅ ⲡ ⲉⲩⲁⲅⲅⲉⲗⲓⲟⲛ ⲁ ϥ ⲟⲩⲱⲛ ⲛ̅ ⲣⲱ ϥ ⲁ ϥ ϯ ⲙ̅ ⲡⲉϥ ⲡⲛⲁ̅ · ⲛ̅ ⲑ ⲉ ⲛ̅ ⲟⲩⲁ ⲉ ϥ ⲛⲁ ⲛⲕⲟⲧⲕ̅ ϩⲛ̅ ⲟⲩ ϩⲓⲛⲏⲃ · ⲁⲛⲟⲕ ⲇⲉ ⲁ ⲓ ϩⲙⲟⲟⲥ ⲁ ⲓ ϭⲱ ⲉ ⲓ ⲣⲓⲙⲉ ⲉϩⲣⲁⲓ ⲉϫⲱ ϥ ⲛ̅ ϩⲟⲥⲟⲛ ⲉ ⲓ ⲣⲓⲙⲉ ⲉϩⲣⲁⲓ ⲉϫⲱ ϥ · ⲉⲓⲥ ⲡⲉ ⲭⲥ̅ ⲁ ϥ ⲟⲩⲱⲛ ⲙ̅ ⲡ ⲣⲟ ⲙ̅ ⲡ ⲕⲁⲧⲁⲅⲓⲱⲛ ⲁ ϥ ⲉⲓ ⲉϩⲟⲩⲛ ⲁ ϥ ⲁϩⲉ ⲣⲁⲧ ϥ̅ ⲉϫⲙ̅ ⲡ ⲥⲱⲙⲁ ⲙ̅ ⲡ ⲙⲁⲕⲁⲣⲓⲟⲥ ⲁⲡⲁ ⲕⲩⲣⲟⲥ ⲁ ϥ ⲣⲓⲙⲉ ⲉϩⲣⲁⲓ ⲉϫⲱ ϥ · ⲁⲛⲟⲕ ⲇⲉ ⲁ ⲓ ⲣⲓⲙⲉ ⲉϩⲣⲁⲓ ⲉϫⲱ ϥ · ⲁ ⲓ ⲛⲁⲩ ⲛ̅ ⲣ ⲙ̅ ⲉⲓⲟⲟⲩⲉ ⲙ̅ ⲡⲉ ⲭⲥ̅ ⲛ̅ⲧ ⲁ ⲩ ⲉⲓ ⲉϫⲙ̅ ⲡ ⲥⲱⲙⲁ ⲙ̅ ⲡ ⲙⲁⲕⲁⲣⲓⲟⲥ ⲁⲡⲁ ⲕⲩⲣⲟⲥ · ⲁ ϥ ⲕⲟⲧ ϥ̅ ⲟⲛ ⲉⲣⲟ ⲓ ⲛ̅ϭⲓ ⲡⲉ ⲭⲥ̅ ϫⲉ ⲁⲛⲁⲭⲱⲣⲉⲓ ⲛⲁ ⲕ ⲛ̅ⲥⲁⲃⲟⲗ ⲙ̅ ⲡ ⲣⲟ ⲙ̅ ⲡ ⲕⲁⲧⲁⲅⲓⲟⲛ · Ⲛ̅ⲧⲉⲣⲉ ⲓ ⲣ̅ ⲡⲉϥ ⲃⲟⲗ Ⲇⲉ ⲁ ⲓ ⲛⲁⲩ ⲉ ⲩ ⲙⲏⲏϣⲉ ⲛ̅ ⲁⲅⲅⲉⲗⲟⲥ ϩⲓ ⲁⲣⲭⲁⲅⲅⲉⲗⲟⲥ ⲙⲛ̅ ⲛ ⲁⲡⲟⲥⲧⲟⲗⲟⲥ ⲙⲛ̅ ⲛ̅ ⲇⲓⲕⲁⲓⲟⲥ ⲧⲏⲣ ⲟⲩ ⲉ ⲩ ⲥⲟⲟϩ ⲧⲏⲣ ⲟⲩ ⲉ ⲩ ⲁϩⲉ ⲣⲁⲧ ⲟⲩ · ⲁ ⲟⲩⲁ ⲛ̅ ϩⲏⲧ ⲟⲩ · ⲙⲟⲟϣⲉ ⲉⲣⲟ ⲓ ⲉ ⲩ ϭⲁⲗⲟⲩⲃⲟⲥ ⲡⲉ · ⲡⲉϫⲁ ϥ ⲛⲁ ⲓ ϫⲉ ⲁ ⲕ ⲥⲟⲩⲱⲛ ⲧ̅ ϫⲉ ⲁⲛⲅ̅ ⲛⲓⲙ · ⲡⲉϫⲁ ⲓ ⲛⲁ ϥ ϫⲉ ⲙ̅ⲡⲉ ⲡⲁ ϫⲥ̅ · ⲡⲉϫⲁ ϥ ⲛⲁ ⲓ ϫⲉ ⲥⲱⲧⲙ̅ ⲛ̅ⲧⲁ ⲧⲁⲙⲟ ⲕ · ⲁⲛⲟⲕ ⲕⲏⲫⲁ ⲡⲉ ⲛⲧ ⲁ ⲩ ϯ ⲣⲁⲛ ϥ̅ ϫⲉ ⲡⲉⲧⲣⲟⲥ · ⲁⲛⲟⲕ ⲡⲉ ⲛⲧⲁ ⲡⲉ ⲭⲥ̅ ϫⲟⲟ ⲥ ⲉⲣⲟ ⲓ ϩⲙ̅ ⲡ ⲉⲩⲁⲅⲅⲉⲗⲓⲟⲛ ϫⲉ ⲃⲁⲣ ⲓⲱⲛⲁ ⲉⲧⲉ ⲡⲁⲓ ⲡⲉ ⲡ ϣⲏⲣⲉ ⲛ̅ ⲧⲉ ϭⲣⲟⲙⲡⲉ · ⲛ̅ⲧⲁ ⲡ ⲙⲁⲕⲁⲣⲓⲟⲥ ⲁⲡⲁ ϣⲉⲛⲟⲩⲧⲉ ⲙ̅ⲧⲟⲛ ⲙ̅ⲙⲟ ϥ ⲛ̅ⲥⲁ ϥ · ⲁ ϥ ϫⲓ ⲛ̅ ⲧⲉ ⲯⲩⲭⲏ ⲙ̅ ⲡ ⲙⲁⲕⲁⲣⲓⲟⲥ ⲁⲡⲁ ⲕⲩⲣⲟⲥ ⲙⲛ̅ ⲁⲡⲁ ϣⲉⲛⲟⲩⲧⲉ ⲡ ⲁⲣⲭⲏⲙⲁⲛⲇⲣⲓⲧⲏⲥ ⲉ ⲛ ⲧⲟⲡⲟⲥ ⲛ̅ ⲧ ⲁⲛⲁⲡⲁⲩⲥⲓⲥ · ⲛ̅ ⲑ ⲉ ⲉⲧ ⲥⲏϩ ϫⲉ ⲟⲩⲛ̅ ϩⲁϩ ⲙ̅ ⲙⲁ ⲛ̅ ϣⲱⲡⲉ · ϩⲙ̅ ⲡ ⲏⲓ̈ ⲙ̅ ⲡⲁ ⲉⲓⲱⲧ · ⲉⲣⲉ ⲛⲉⲩ ⲥⲙⲟⲧ ⲉⲧ ⲟⲩⲁⲁⲃ ⲛⲁ ϣⲱⲡⲉ ⲛⲙ̅ⲙⲁ ⲛ ϩⲁⲙⲏⲛ ⁛— Ⲙⲛ̅ⲛ̅ⲥⲁ ⲛⲁⲓ ⲁ ⲓ ⲁⲡⲟⲣⲉⲓ ϩⲣⲁⲓ ⲛ̅ ϩⲏⲧ ϫⲉ ⲉ ⲓ ⲛⲁ ⲣ̅ ⲡ ⲥⲱⲙⲁ ⲙ̅ ⲡ ⲙⲁⲕⲁⲣⲓⲟⲥ ⲛ̅ ⲁϣ ⲛ̅ ϩⲉ · ⲏ̅ ⲉ ⲓ ⲛⲁ ϭⲛ̅ ⲕⲁⲓⲥⲉ · ⲧⲱⲛ ⲛ̅ⲧⲁ ϯ ⲉⲣⲟ ϥ · ⲁ ⲡ ⲥ̅ⲏ̅ⲣ̅ ⲉⲓ ⲉⲃⲟⲗ ϩⲙ̅ ⲡ ⲣⲟ ⲙ̅ ⲡ ⲕⲁⲧⲁⲅⲓⲟⲛ ⲁ ϥ ϣⲧⲁⲙ ⲙ̅ ⲡ ⲣⲟ · ⲁ ⲡ ⲥ̅ⲏ̅ⲣ̅ ϫⲉ ⲧⲟⲟⲧ ϥ̅ ⲉⲃⲟⲗ ⲉϫⲙ̅ ⲡ ⲣⲟ ⲙ̅ ⲡ ⲕⲁⲧⲁⲅⲓⲟⲛ · ⲁϥ ⲥⲱϩⲙ̅ · ⲉϫⲙ̅ ⲡ ⲥⲱⲙⲁ ⲙ̅ ⲡ ⲙⲁⲕⲁⲣⲓⲟⲥ · ⲁ ϥ ϣⲱⲡⲉ ⲛⲁ ϥ ⲙ̅ ⲙⲁ ⲛ̅ ⲥⲕⲉⲡⲁⲍⲉ ϣⲁ ⲡⲉ ϩⲟⲟⲩ ⲙ̅ ⲡ ϩⲁⲡ ⲙ̅ ⲙⲉ · ⲁ ⲡ ⲥ̅ⲏ̅ⲣ̅ ⲃⲱⲕ ⲉϩⲣⲁⲓ ⲉ ⲧ ⲡⲉ ⲙⲛ̅ ⲛϥ̅ ⲁⲅⲅⲉⲗⲟⲥ · ⲁⲛⲟⲕ ⲇⲉ ⲁ ⲓ ⲙⲟⲟϣⲉ · ⲁ ⲓ ⲉⲓ ⲉⲃⲟⲗ ϣⲁ ⲛⲉ ⲥⲛⲏⲩ ⲁⲡⲁ ⲡⲁⲙⲟⲩⲛ · ⲙⲛ̅ ⲁⲡⲁ ϩⲓⲉⲣⲁⲝ · ⲁ ⲓ ϫⲱ ⲉⲣⲟ ⲟⲩ · ⲛ̅ ⲛ ⲉⲛⲧ ⲁ ⲓ ⲛⲁⲩ ⲉⲣⲟ ⲟⲩ ⲁ ⲩ ϯ ⲉⲟⲟⲩ ⲙ̅ ⲡ ⲛⲟⲩⲧⲉ · ⲁⲛⲟⲕ ⲇⲉ ⲁ ⲓ ϭⲱ ϩⲁ ϩⲧⲏ ⲩ ⲛ̅ ϩⲉⲛ ⲕⲟⲩⲓ ⲛ̅ ϩⲟⲟⲩ · Ⲙⲛ̅ⲛ̅ⲥⲁ ⲛⲁⲓ ⲁ ⲓ ⲃⲱⲕ ⲉ ⲡⲁ ⲙⲟⲛⲁⲥⲧⲏⲣⲓⲟⲛ ϩⲛ̅ ϣⲓⲏⲧ ⲁ ⲓ ⲥϩⲁⲓ ⲙ̅ ⲡ ⲃⲓⲟⲥ ⲙ̅ ⲡ ⲙⲁⲕⲁⲣⲓⲟⲥ ⲁⲡⲁ ⲕⲩⲣⲟⲥ · ⲁ ⲓ ⲕⲁⲁ ϥ ϩⲛ̅ ⲧ ⲕ̅ⲕⲗⲏⲥⲓⲁ ⲛ̅ ϣⲓⲏⲧ · ⲉ ⲩ ϩⲏⲩ ⲙⲛ̅ ⲟⲩ ⲥⲟⲗⲥⲗ̅ ⲛ̅ ⲛ ⲉⲧ ⲛⲁ ⲥⲱⲧⲙ̅ ⲉⲣⲟ ϥ · ⲉ ⲩ ⲉⲟⲟⲩ ⲛ̅ ⲧⲉ ⲧⲣⲓⲁⲥ ⲉⲧ ⲟⲩⲁⲁⲃ ⲡ ⲓⲱⲧ · ⲙⲛ̅ ⲡ ϣⲏⲣⲉ · ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ ϣⲁ ⲉⲛⲉϩ ⲛ̅ ⲉⲛⲉϩ ϩⲁⲙⲏⲛ ⁛—:— ⲍ̅ ◈ ⲍ̅ ◈ ⲍ ◈ ⲍ̅ ◈ ⲍ̅
Ⲡ ⲂⲒⲞⲤ ⲀⲨⲰ Ⲧ ⲠⲞⲖⲨϮⲀ Ⲙ̅ ⲠⲈⲚ Ⲡ ⲈⲦ ⲞⲨⲀⲀⲂ Ⲛ̅ ⲈⲒⲰⲦ ⲈⲦ ⲦⲀⲒⲎⲨ ⲔⲀⲦⲀ ⲤⲘⲞⲦ ⲚⲒⲘ Ⲫ ⲀⲄⲒⲞⲤ ⲀⲠⲀ ⲔⲨⲢⲞⲤ · Ⲡ ⲦⲈ ⲖⲒⲞⲤ ⲚⲀⲘⲈ Ⲛ̅Ⲧ Ⲁ Ϥ ϨⲒⲤⲦⲞⲢⲒⲌⲈ Ⲙ̅ⲘⲞ Ϥ · Ⲛ̅ϬⲒ ⲀⲠⲀ ⲠⲀⲘⲂⲰ ⲠⲈ ⲠⲢⲈⲤⲂⲨⲦⲈⲢⲞⲤ Ⲛ Ⲧ ⲈⲔ ⲔⲖⲎⲤⲒⲀ Ⲛ ϢⲒⲎⲦ ⲚⲦ Ⲁ Ϥ Ⲙ̅ⲦⲞⲚ Ⲙ̅ⲘⲞ Ϥ ⲚϬⲒ Ⲡ ⲈⲦ ⲞⲨⲀⲀⲂ · ⲀⲠⲀ ⲔⲨⲢⲞⲤ ϨⲚ ⲤⲞⲨ ϢⲘⲞⲨⲚ Ⲙ̅ Ⲡ ⲈⲂⲞⲦ ⲈⲠⲈⲒⲪ ϨⲚ ⲞⲨ ⲈⲒⲢⲎⲚⲎ ⲚⲦⲈ Ⲡ ⲚⲞⲨⲦⲈ · ⲈⲢⲈ ⲚϤ̅ ⲤⲘⲞⲨ ⲈⲦ ⲞⲨⲀⲀⲂ ⲚⲀ ⲈⲒ ⲈϨⲢⲀⲒ ⲈϪⲰ Ⲛ Ⲛ ⲦⲚ ⲞⲨϪⲀⲒ ϨⲀⲘⲎⲚ ⁛ — Ⲁ Ⲥ ϣⲱⲡⲉ ⲇⲉ ⲙ̅ ⲡⲉ ⲟⲩⲟⲉⲓϣ ⲛ̅ ⲁⲡⲁ ⲡⲁⲙⲃⲱ ⲡⲉ ⲡⲣⲉⲥ ⲃⲩⲧⲉⲣⲟⲥ ⲛ̅ ⲧ ⲕ̅ⲕⲗⲏⲥⲓⲁ ⲛ̅ ϣⲓⲏⲧ · ⲙⲛ̅ⲛ̅ⲥⲁ ⲧⲣ ϥ̅ ⲥⲕⲉ ⲡⲁⲍⲉ ⲙ̅ ⲡ ⲥⲱⲙⲁ ⲛ̅ ⲧ ⲙⲁⲕⲁⲣⲓⲁ ϩⲉⲗⲗⲁⲣⲓⲁ ⲧ ϣⲉⲉⲣⲉ ⲙ̅ ⲡ ⲣ̅ⲣⲟ ⲍⲏⲛⲱⲛ · ⲁ ⲩ ϩⲟⲣⲟⲙⲁ ϭⲱⲗⲡ̅ ⲛⲁ ϥ ⲉⲃⲟⲗ · ϫⲉ ⲧⲱⲟⲩⲛ ⲛ ⲅ̅ ⲙⲟⲟϣⲉ ⲉϩⲟⲩⲛ ϩⲙ̅ ⲡ ⲥⲁ ⲙ̅ ⲡ ⲟⲅⲉⲁ ⲛⲟⲥ · ⲕ ⲛⲁ ϭⲓⲛⲉ ⲛ̅ ⲟⲩ ⲛⲟϭ ⲛ̅ ⲁⲛⲁⲛⲁⲭⲱⲣⲏⲧⲏⲥ ⲡⲁⲓ ⲉⲧⲉ ⲙ̅ ⲡ ⲕⲟⲥⲙⲟⲥ ⲧⲏⲣ ϥ̅ ⲙ̅ⲡϣⲁ ⲁⲛ ⲛ̅ ⲟⲩ ⲥϣ ⲛ̅ ⲧⲁϭⲥⲉ ⲛ̅ ⲟⲩⲱⲧ ⲛ̅ⲧⲉ ⲛϥ̅ ⲟⲩⲟⲩⲣⲏⲏⲧⲉ · ⲛ̅ⲧⲟϥ ⲇⲉ ⲡ ⲙⲁⲕⲁ ⲣⲓⲟⲥ ⲁⲡⲁ ⲡⲁⲙⲃⲱ · ⲁ ϥ ⲧⲱⲟⲩⲛ ⲁ ϥ ⲙⲟⲟϣⲉ ⲉϩⲟⲩⲛ ϩⲙ̅ ⲡ ⲧⲟⲟⲩ ϩⲓⲧⲛ̅ ⲧ ϭⲟⲙ ⲙ̅ ⲡ ⲛⲟⲩⲧⲉ ⲉⲧ ϣⲟⲟⲡ ⲛⲙ̅ⲙⲁ ϥ ⲛ̅ ⲑ ⲉ ⲙ̅ ⲡ ⲙⲁⲕⲁⲣⲓⲟⲥ ⲁⲛⲧⲱⲛⲓⲟⲥ · ϩⲙ̅ ⲡⲉ ⲟⲩⲟⲉⲓϣ ⲛ̅ⲧ ⲁ ϥ ⲙⲟⲟϣⲉ ⲁ ϥ ⲃⲱⲕ ϣⲁ ⲡ ⲙⲁⲕⲁⲣⲓⲟⲥ ⲁⲡⲁ ⲡⲁⲩⲗⲟⲥ ⲡ ⲙⲉϩ ⲥⲛⲁⲩ · ⲛ̅ⲧⲟϥ ⲇⲉ Ⲡ ⲙⲁⲕⲁⲣⲓⲟⲥ ⲁⲡⲁ ⲡⲁⲙⲃⲱ ⲡⲉ ⲡⲣⲉⲥⲃⲩⲧⲉⲣⲟⲥ ⲁ ϥ ⲧⲱⲟⲩⲛ ⲁ ϥ ⲙⲟⲟϣⲉ ⲉϩⲟⲩⲛ ϩⲙ̅ ⲡ ϫⲁⲓⲉ · ⲁ ϥ ⲉⲓ ⲉϩⲣⲁⲓ ⲉϫⲛ̅ ⲟⲩ ⲕⲁⲧⲁⲅⲓⲟⲛ · ⲁ ϥ ⲁϩⲉ ⲣⲁⲧ ϥ̅ ⲁ ϥ ⲕⲱⲗϩ̅ ⲉϩⲟⲩⲛ ⲉ ⲡ ⲣⲟ ⲛ̅ ⲁⲧ ϣⲁⲩ ⲛ̅ ⲟⲩ ⲟⲩⲛⲟⲩ ⲁ ϥ ⲙⲟⲩⲧⲉ ⲛ̅ ϣⲟⲙⲛ̅ⲧ̅ ⲛ̅ ⲥⲟⲡ · ⲕⲁⲧⲁ ⲡ ⲕⲁⲛⲱⲛ ⲛ̅ ⲛⲉ ⲥⲛⲏⲩ ⲙ̅ ⲙⲟⲛⲟⲭⲟⲥ · ⲉ ϥ ϫⲱ ⲙ̅ⲙⲟ ⲥ ϫⲉ ⲥⲙⲟⲩ ⲉⲣⲟ ⲓ̈ · ⲁⲩⲱ ⲉⲧⲉⲓ ⲉ ⲓ ⲁϩⲉ ⲣⲁⲧ ϩⲓ̅ ⲡ ⲣⲟ ⲁⲛⲟⲕ ⲡⲁⲙⲃⲱ · ⲁ ⲡ ⲥⲟⲛ ⲣ̅ⲟⲩⲱ ⲟⲩⲱ ⲛⲁ ⲓ ϩⲙ̅ ⲡ ⲥⲁ ⲛϩⲟⲩⲛ ⲉ ϥ ϫⲱ ⲙ̅ⲙⲟ ⲥ ϫⲉ ⲭⲁⲓⲣⲉ ⲡⲁⲙⲃⲱ ⲡⲉ ⲡⲣⲉⲥⲃⲩⲧⲉⲣⲟⲥ ⲛ̅ ⲧ ⲕ̅ⲕⲗⲏⲥⲓⲁ ⲛ̅ ϣⲓⲏⲧ ⲡ ⲛⲟϭ ⲛ̅ ϫⲟⲓ ⲉⲧ ⲣ̅ ϩⲱⲧ ϩⲙ̅ ⲡ ϫⲁⲓⲉ ⲛ̅ ⲁⲧ ⲙⲟⲟⲩ · Ⲉⲓⲥ ⲛⲟϭ ⲅⲁⲣ ⲛ̅ ⲟⲩⲟⲉⲓϣ ϯ ⲉⲡⲉⲓⲑⲩⲙⲉⲓ ⲉ ⲛⲁⲩ ⲉⲣⲟ ⲕ · ⲉⲓⲥ ⲡⲁ ⲟⲩⲱϣ ⲁ ⲡ ⲛⲟⲩⲧⲉ ϫⲟⲕ ϥ̅ ⲛⲁ ⲓ ⲉⲃⲟⲗ · ⲙ̅ ⲡ ⲟⲟⲩ · ⲁⲙⲟⲩ ⲉϩⲟⲩⲛ ⲡ ⲣⲱⲙⲉ ⲉⲧ ⲥⲙⲁⲙⲁⲁⲧ ⁛ — Ⲁ ϥ ⲟⲩⲱϣⲃ̅ ⲛ̅ϭⲓ ⲁⲡⲁ ⲡⲁⲙⲃⲱ · ⲉ ϥ ϫⲱ ⲙ̅ⲙⲟ ⲥ ϫⲉ ⲭⲁⲓⲣⲉ · ⲁⲡⲁ ϩⲓⲉⲣⲁⲝ · ⲡ ⲉⲛ̅ⲧ ⲁ ϥ ⲣ̅ ϣⲃⲏⲣ ⲉ ⲛ ⲁⲅ ⲅⲉⲗⲟⲥ ⲙ̅ ⲡ ⲛⲟⲩⲧⲉ ⲉⲧⲃⲉ ⲡⲉϥ ⲧⲃ̅ⲃⲟ · ⲛ̅ⲧⲟϥ ⲇⲉ ⲟⲛ ⲁⲡⲁ ϩⲓⲉⲣⲁⲝ ⲁ ϥ ⲟⲩⲱⲛ ⲙ̅ ⲡ ⲣⲟ · ⲁ ϥ ϫⲓⲧ ϥ̅ · ⲉϩⲟⲩⲛ ⲁ ⲩ ϩⲙⲟⲟⲥ ⲙⲛ̅ ⲛⲉⲩ ⲉⲣⲏⲩ · ⲡⲉϫⲁ ϥ ⲛⲁ ϥ ⲛ̅ϭⲓ ⲁⲡⲁ ⲡⲁⲙⲃⲱ ϫⲉ ⲡⲁ ⲙⲉⲣⲓⲧ ⲛ̅ ⲥⲟⲛ ⲁⲡⲁ ϩⲓⲉⲣⲁⲝ · ⲉⲓⲥ ⲁ ⲟⲩⲏⲣ ⲛ̅ ⲣⲟⲙⲡⲉ · ϫⲓⲛ ⲛ̅ⲧ ⲁ ⲕ ⲉⲓ ⲉϩⲟⲩⲛ ⲉ ⲡⲉⲓ ⲙⲁ · Ⲡⲉϫⲁ ϥ ϫⲉ ⲉⲓⲥ ⲙⲛ̅ⲧ̅ ϣⲙⲏⲛ ⲛ̅ ⲣⲟⲙⲡⲉ ϯ ⲙ̅ ⲡⲉⲓ ⲙⲁ · ⲁⲩⲱ ⲙ̅ⲡⲉ ⲓ ⲟⲩⲉⲙ ⲗⲁⲁⲩ ⲛ̅ ⲧⲣⲟⲫⲏ ⲉ ⲡⲁ ⲡⲉⲓ ⲕⲟⲥ ⲙⲟⲥ ⲡⲉ ⲁⲗⲗⲁ ⲉ ⲓ ⲟⲛϩ̅ ⲛ̅ ⲕⲁⲣⲡⲟⲥ ⲛ̅ ⲛ̅ ϣⲏⲛ · ⲛⲉ ⲩⲛ̅ ⲟⲩ ⲃⲛ̅ⲛⲉ · ⲇⲉ ⲣⲏⲧ · ⲛ̅ⲥⲁ ⲃⲟⲗ ⲙ̅ ⲡⲉϥ ⲙⲁ ⲛ̅ ϣⲱⲡⲉ · ⲉ ⲥ ⲧⲁⲩⲟ ⲉⲃⲟⲗ ⲙ̅ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲗⲟⲟⲩ ⲟⲩ ⲗⲟⲟⲩ ⲕⲁⲧⲁ ⲉⲃⲟⲧ · ⲉ ϥ ⲟⲛϩ̅ ⲉ ⲡⲉⲥ ⲕⲁⲣⲡⲟⲥ · ⲁⲛⲟⲕ ⲇⲉ ⲡⲁⲙⲃⲱ ⲡⲉϫⲁ ⲓ ⲛⲁ ϥ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲁⲣⲁ ⲟⲩⲛ̅ ⲥⲟⲛ ⲙ̅ ⲡⲉⲕ ϩⲟⲩⲛ · ⲡⲉϫⲁ ϥ ⲛⲁ ⲓ ϫⲉ ⲟⲩⲛ̅ ⲟⲩⲟⲛ ⲥⲙⲟⲩ ⲉⲣⲟ ⲓ ⲛ ⲅ̅ ⲃⲱⲕ ϣⲁⲣⲟ ⲟⲩ · ⲛ ⲅ̅ ϫⲓ ⲥⲙⲟⲩ ⲉⲃⲟⲗ ϩⲓⲧⲟⲟⲧ ⲟⲩ · ⲛ̅ⲧⲉⲣ ⲉⲓ ⲙⲟⲟϣⲉ ⲉⲃⲟⲗ ϩⲓⲧⲟⲟⲧ ϥ̅ ⲉϩⲟⲩⲛ ϩⲙ̅ ⲡ ⲧⲟⲟⲩ ⲁ ⲓ ⲉⲓ ⲉϩⲣⲁⲓ ⲉϫⲛ̅ ⲟⲩ ⲕⲟⲩⲓ ⲛ̅ ⲕⲁⲧⲁⲅⲓⲟⲛ · ⲁ ⲓ ⲙⲟⲩⲧⲉ ⲉϩⲟⲩⲛ ⲕⲁⲧⲁ ⲡ ⲕⲁⲛⲱⲛ ⲛ̅ ⲛⲉ ⲥⲛⲏⲩ ⲙ̅ ⲙⲟⲛⲟⲭⲟⲥ · ⲉⲧⲉⲓ ⲉ ⲓ ⲁϩⲉ ⲣⲁⲧ ϩⲓ ⲡ ⲥⲁ ⲛ ⲃⲟⲗ ⲁ ⲡ ⲥⲟⲛ ⲣ̅ ⲟⲩⲱ ⲛⲁ ⲓ ϩⲙ̅ ⲡ ⲥⲁ ⲛϩⲟⲩⲛ ⲉ ϥ ϫⲱ ⲙ̅ⲙⲟ ⲥ · ϫⲉ ⲭⲁⲓⲣⲉ ⲁⲡⲁ ⲡⲁⲙⲃⲱ · ⲡ ⲡⲣⲉⲥⲃⲩⲧⲉⲣⲟⲥ ⲛ̅ ⲧ ⲉⲕⲕⲗⲏⲥⲓⲁ · ⲛ̅ ϣⲓⲏⲧ · ⲁⲩⲱ ⲡ ⲛⲟϭ ⲛ̅ ϫⲟⲓ ⲉⲧ ⲣ̅ ϩⲱⲧ ϩⲙ̅ ⲡ ϫⲁⲓⲉ ⲛ̅ ⲁⲧ ⲙⲟⲟⲩ · ⲉⲓ̈ⲥ ⲟⲩ ⲙⲏⲏϣⲉ ⲛ̅ ϩⲟⲟⲩ ϯ ⲉⲡⲉⲓⲑⲩⲙⲉⲓ ⲉ ⲛⲁⲩ ⲉⲣⲟ ⲕ · ⲗⲟⲓⲡⲟⲛ Ⲁ ⲡ ϫⲟⲉⲓⲥ ϫⲱⲕ ⲉⲃⲟⲗ ⲙ̅ ⲡⲁ ⲟⲩⲱϣ ⲛⲁ ⲓ ⲙ̅ ⲡ ⲟⲟⲩ · ⲁⲙⲟⲩ ⲉϩⲟⲩⲛ ⲙ̅ⲡⲣ̅ ⲁϩⲉ ⲣⲁⲧ ⲕ̅ ϩⲓ ⲡ ⲥⲁ ⲛ ⲃⲟⲗ · ⲁ ⲓ ⲟⲩⲱϣⲃ̅ ⲛⲁ ϥ · ⲁⲛⲟⲕ ⲡⲁⲛⲃⲱ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲁⲡⲁ ⲡⲁⲙⲟⲩⲛ · ⲡⲁ ⲙ ⲡⲟⲣⲕ̅ ⲕⲩⲣⲓ ⲭⲁⲓⲣⲉ ⲡⲁ ⲙⲉⲣⲓⲧ ⲛ̅ ⲥⲟⲛ ⲡⲁ ⲧⲉ ϣⲧⲏⲛ ⲛ̅ ⲁⲩⲁⲛ ⲁⲩⲁⲛ ⲛ̅ ⲑ ⲉ ⲛ̅ ⲧⲉ ϣⲧⲏⲛ · ⲛ̅ ⲓⲱⲥⲏⲫ ⲡ ⲇⲓⲕⲁⲓⲟⲥ · ⲛ̅ⲛⲁϩⲣⲙ̅ ⲡ ⲛⲟⲩⲧⲉ ⲇⲉ ⲥ ⲧⲁⲓⲏⲩ ⲛ̅ ϩⲟⲩⲟ ⲉ ⲡⲟⲣⲫⲩⲣⲁ ⲛⲓⲙ ⲛ̅ ⲣ̅ⲣⲟ ⲛ̅ⲧⲉ ⲡⲉⲓ ⲕⲟⲥⲙⲟⲥ · ⲡⲓⲥⲧⲉⲩⲉ ⲛⲁ ⲓ ⲛⲁ ⲥⲛⲏⲩ ⲁⲩⲱ ⲛⲁ ⲉⲓⲟⲟⲧⲉ · ⲁⲛⲟⲕ ⲡⲁⲙⲃⲱ ⲡⲉⲓ ⲉⲗⲁⲭⲉⲓⲥⲧⲟⲥ ⲁ ⲓ ϣⲱⲗⲙ̅ ⲙ̅ ⲡⲉ ⲥϯ ⲛⲟⲩϥⲉ ⲙ̅ ⲡ ⲥⲟⲛ ⲉⲧ ⲙ̅ⲙⲁⲩ ⲛ̅ⲁ ⲟⲩ ⲙⲏⲗⲓⲟⲛ ⲙ̅ⲡⲁ· ϯ ⲡⲱϩ ⲉⲣⲟ ϥ · Ⲛ̅ⲧⲉⲣ ⲛ̅ ⲁⲥⲡⲁⲍⲉ ⲇⲉ ⲛ̅ ⲛⲉⲛ ⲉⲣⲏⲩ ⲁ ⲛ ϣⲗ̅ⲗ̅ ⲁ ⲛ ϩⲙⲟⲟⲥ ⲡⲉϫⲁ ⲓ ⲛⲁ ϥ ϫⲉ ⲡⲁ ⲉⲓⲱⲧ ⲉⲓⲉ ⲙⲉ ⲕ ⲱϭⲃ̅ ⲛ̅ ⲧⲉ ⲡⲣⲱ · ⲟⲩⲇⲉ ⲙⲉ ⲕ ⲥⲱϣⲙ̅ ϩⲙ̅ ⲡ ϣⲱⲙ ⲉ ⲕ ⲫⲟⲣⲉⲓ · ⲛ̅ ⲧⲉ ϣ ⲧⲏⲛ ⲛ̅ ⲧⲉⲓ ⲙⲓⲛⲉ · ⲡⲉϫⲁ ϥ ⲛⲁ ⲓ ⲛ̅ϭⲓ ⲁⲡⲁ ⲡⲁⲙⲟⲩⲛ · ⲡⲁ ⲙ ⲡⲟⲣⲕ̅ ⲉⲃⲟⲗ ϫⲉ ⲡⲁⲓ ⲙ̅ⲙⲁⲧⲉ · ⲡⲉ ⲡⲉϥ ⲣⲁⲛ · ϫⲉ ⲡⲁ ⲙⲉⲣⲓⲧ ⲛ̅ ⲥⲟⲛ ⲁⲡⲁ ⲡⲁⲙⲃⲱ · ⲡⲓ̈ⲥⲧⲉⲩⲉ ⲛⲁ ⲓ ⲱ̅ ⲡⲁ ⲙⲉⲣⲓⲧ ⲛ̅ ⲉⲓⲱⲧ ϫⲉ ⲉⲓⲥ ϫⲟⲩⲱⲧⲉ ⲛ̅ ⲣⲟⲙⲡⲉ · ϫⲓⲛ ⲛ̅ⲧ ⲁ ⲓ ⲉⲓ ⲉ ⲡⲉⲓ ⲙⲁ ⲧⲉⲓ ϩⲃ̅ⲥⲱ ⲛ̅ ⲟⲩⲱⲧ ⲧ ⲉⲧ ⲉⲓ ϭⲓⲛⲉ ⲛ̅ ⲧⲁ ϩⲙ̅ⲙⲉ ⲛ̅ϩⲏⲧ ⲥ̅ · ⲛ̅ ⲧⲉ ⲡⲣⲱ · ⲁⲩⲱ ⲧ ⲕⲉ ⲕⲣⲁⲥⲓⲥ ⲙ̅ ⲡ ⲁⲏⲣ ⲙ̅ ⲡ ϣⲱⲙ · ⲁⲩⲱ ϯ ϩⲟⲙⲟⲗⲟⲅⲉⲓ ⲛⲁ ⲕ · ϫⲉ ⲧⲁⲓ ⲣⲱϣⲉ ⲉⲣⲟ ⲓ ϣⲁ ⲡⲉ ϩⲟⲟⲩ ⲙ̅ ⲡⲁ ⲙⲟⲩ · ⲁⲩⲱ ϩⲙ̅ ⲡⲁ ⲕⲉ ⲙⲟⲩ ⲟⲛ ⲥ ⲣⲱϣⲉ ⲉⲣⲟ ⲓ ⲛ̅ ⲥⲉ ⲥⲟⲩⲗ̅ ⲟⲩⲱⲗ ⲧ̅ ⲙ̅ⲙⲟ ⲥ ϣⲁ ⲡⲉ ϩⲟⲟⲩ ⲙ̅ ⲡ ϩⲁⲡ ⲙ̅ ⲙⲉ · Ⲡⲉϫⲁ ⲓ ⲛⲁ ϥ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ϫⲉ ⲁⲣⲁ ⲟⲩⲛ̅ ⲥⲟⲛ ⲙ̅ ⲡⲉⲕ ⲥⲁ ⲛϩⲟⲩⲛ · ⲡⲉϫⲁ ϥ ⲛⲁ ⲓ ϫⲉ ⲥⲉ ⲟⲩⲛ̅ ⲟⲩⲁ ⲙ̅ⲙⲁⲩ · ⲉⲣⲉ ⲡ ⲕⲟⲥⲙⲟⲥ ⲧⲏⲣ ϥ̅ ⲙ̅ⲡϣⲁ ⲁⲛ ⲛ̅ ⲟⲩ ⲥϣ ⲛ̅ ⲧⲁϭⲥⲉ ⲛ̅ ⲟⲩⲱⲧ · ⲛ̅ⲧⲉ ⲛϥ̅ ⲟⲩⲣⲏⲏⲧⲉ · ⲁ ⲓ ⲃⲱⲕ ϣⲁⲣⲟ ϥ ⲛ̅ ϩⲁϩ ⲛ̅ ⲥⲟⲡ ⲉ ⲓ ⲟⲩⲱϣ ⲉ ϭⲙ̅ ⲡ ϣⲓⲛⲉ · ⲁⲩⲱ ⲛⲉ ϣⲁ ϥ ⲣ̅ ⲟⲩⲱ ⲛⲁ ⲓ ϩⲙ̅ ⲡ ⲥⲁ ⲛϩⲟⲩⲛ ⲉ ϥ ϫⲱ ⲙ̅ⲙⲟ ⲥ · ϫⲉ ⲁⲗⲟⲕ ⲉ ⲕ ϯ ϩⲓⲥⲉ ⲛⲁ ⲕ ⲉ ⲕ ⲛⲏⲩ · ⲉ ⲡⲉⲓ ⲙⲁ ⲉⲡⲉⲓ ⲙⲛ̅ ϭⲟⲙ ⲛ̅ ⲣⲙ̅ ⲛ̅ ⲥⲁⲣⲝ̅ ⲉ ⲛⲁⲩ ⲉ ⲡⲁ ϩⲟ · ⲉⲓⲙⲏⲧⲉⲓ ⲡⲉ ⲡⲣⲉⲥ ⲃⲩⲧⲉⲣⲟⲥ ⲛ̅ ⲧ ⲕ̅ⲕⲗⲏⲥⲓⲁ · ⲛ̅ ϣⲓⲏⲧ · ⲧⲉⲛⲟⲩ ⲇⲉ ⲙⲉϣⲁⲕ ⲱ̅ ⲡⲁ ⲉⲓⲱⲧ ⲡ ⲧⲱϣ ⲡⲉ ⲡⲁⲓ ⲉ ⲧⲣ ⲁ ⲉⲓ ⲛⲙ̅ⲙⲁ ⲕ ⲛ̅ ⲧⲁ ⲛⲁⲩ ⲉⲣⲟ ϥ ⲁⲩⲱ ⲛ̅ ⲧⲁ ϫⲓ ⲥⲙⲟⲩ ⲉⲃⲟⲗ ϩⲓⲧⲟⲟⲧ ϥ̅ ⲙ̅ⲡⲁⲧ ⲉ ⲙⲟⲩ ⁛ — Ⲡⲉϫⲁ ⲓ ⲛⲁ ϥ · ϫⲉ ⲙ̅ⲙⲟⲛ · ⲡ ⲧⲱϣ ⲁⲛ ⲡⲉ ⲡⲁⲓ · ⲉⲧⲃⲉ ⲡⲁⲓ ⲣⲱ · ⲛⲧ ⲁ ⲓ ⲉⲓ ϣⲁⲣⲟ ⲕ ⲉ ⲡⲉⲓ ⲙⲁ · ⲁⲗⲗⲁ ϯ ⲛⲁ ⲣ̅ ⲡⲉⲕ ⲙⲉⲉⲩⲉ ⲣ̅ϣⲁⲛ ⲡ ϫⲥ̅ ⲥⲟⲟⲩⲧⲛ̅ ⲛ̅ ⲧⲁ ϩⲓⲏ ⲛ ⲧⲁ ⲁⲡⲁⲛⲧⲁ · ⲉ ⲡ ⲥⲟⲛ ⲉⲧ ⲙ̅ⲙⲁⲩ · ⲡⲗⲏⲛ ⲱ̅ ⲡⲁ ⲉⲓⲱⲧ ⲁⲣⲓ ⲡⲁ ⲙⲉⲉⲩⲉ ϣⲁⲛ ϯ ⲁⲡⲟⲗⲁⲩⲉ ⲙ̅ ⲡⲉ ⲥⲙⲟⲩ ⲙ̅ ⲡ ⲥⲟⲛ ⲉⲧ ⲙ̅ⲙⲁⲩ · ⲛ̅ⲧⲉⲣ ⲓ ⲙⲟⲟϣⲉ ⲉϩⲟⲩⲛ ϩⲙ̅ ⲡ ⲧⲟⲟⲩ ⲡⲁⲣⲁ ⲟⲩ ⲙⲏⲗⲓⲟⲛ · ϯ ⲱⲣⲕ̅ ⲛⲏ ⲧⲛ̅ ⲙ̅ ⲡ ⲃⲏⲙⲁ · ⲉⲧ ϩⲁ ϩⲟⲧⲉ · ⲙ̅ ⲡ ⲛⲟⲩⲧⲉ · ⲁⲛⲟⲕ ⲡⲁⲙⲃⲱ ⲡⲉⲓ ⲉⲗⲁ ⲭⲉⲓⲥⲧⲟⲥ · ϫⲉ ⲛ̅ ϯ ϫⲓ ϭⲟⲗ ⲁⲛ ϩⲙ̅ ⲡ ⲉ ϯ ⲛⲁ ϫⲟⲟ ϥ · ⲧⲉⲛⲟⲩ ϫⲉ ⲡ ⲉⲛⲧ ⲁ ϥ ⲁⲙⲁϩⲧⲉ ⲛ̅ ⲁⲃⲃⲁⲕⲟⲩⲙ ⲡⲉ ⲡⲣⲟ ⲫⲏⲧⲏⲥ ⲙ̅ ⲡⲉ ⲟⲩⲟⲉⲓϣ ⲁ ϥ ⲉⲓⲛⲉ ⲙ̅ⲙⲟ ϥ ⲙⲛ̅ ⲡ ⲁⲣⲓⲥⲧⲟⲛ ⲉⲧ ⲛ̅ⲧⲟⲟⲧ ϥ̅ · ⲁ ϥ ⲛ̅ⲧ ϥ̅ ⲉϫⲙ̅ ⲡ ϣⲏⲓ̈ ⲛ̅ ⲙ̅ ⲙⲟⲩⲓ̈ · ⲁ ϥ ⲧⲁⲁ ϥ ⲛ̅ ⲇⲁⲛⲓⲏⲗ · ϩⲙ̅ ⲡ ϣⲏⲓ ⲛ̅ ⲙ̅ ⲙⲟⲩⲓ · ⲛ̅ⲧⲟϥ ⲟⲛ ⲡⲉ ⲛⲧ ⲁ ϥ ⲁⲙⲁϩⲧⲉ ⲙ̅ⲙⲟ ⲓ ϩⲛ̅ ⲑ ⲟⲣⲙⲏ ⲙ̅ ⲡⲉ ⲡⲛⲁ̅ ⲁ ϥ ⲉⲓⲛⲉ ⲙ̅ⲙⲟ ⲓ̈ ⲉϫⲙ̅ ⲡ ⲕⲁⲧⲁⲅⲓⲟⲛ ⲙ̅ ⲡ ⲥⲟⲛ ⲉⲧ ⲙ̅ ⲙⲁⲩ · ⲁⲩⲱ ⲁ ⲓ ⲕⲱⲗϩ̅ ⲉ ⲡ ⲣⲟ ⲕⲁⲧⲁ ⲡ ⲕⲁⲛⲱⲛ ⲛ̅ ⲛⲉ ⲥⲛⲏⲩ ⲙ̅ ⲙⲟⲛⲟⲭⲟⲥ · ⲁⲩⲱ ⲛⲉ ⲓ ⲁϩ·ⲉ ⲣⲁⲧ ϩⲓⲣⲙ̅ ⲡ ⲣⲟ · ⲛ̅ ⲟⲩ ⲛⲟϭ ⲛ̅ ⲛⲁⲩ Ⲙⲛ̅ⲛ̅ⲥⲁ ⲛⲁⲓ ⲁ ⲡ ⲥⲟⲛ ⲣ̅ ⲟⲩⲱ ⲛⲁ ⲓ ϩⲙ̅ ⲡ ⲥⲁ ⲛϩⲟⲩⲛ · ⲉ ϥ ϫⲱ ⲙ̅ⲙⲟ ⲥ · ϫⲉ ⲭⲁⲓⲣⲉ ⲁⲡⲁ ⲡⲁⲙⲃⲱ ⲡⲉ ⲡⲣⲉⲥ ⲃⲩⲧⲉⲣⲟⲥ ⲛ̅ ⲧ ⲉⲕⲕⲗⲏⲥⲓⲁ · ⲛ̅ ϣⲓⲏⲧ ⲁⲩⲱ ⲡ ⲛⲟϭ ⲛ̅ ϫⲟⲓ ⲉⲧ ⲣ̅ ϩⲱⲧ ϩⲙ̅ ⲡ ϫⲁⲓⲉ ⲛ̅ ⲁⲧ ⲙⲟⲟⲩⲧ · ⲉⲓⲥ ⲟⲩ ⲙⲏⲏϣⲉ ⲛ̅ ϩⲟⲟⲩ ⲧⲓ ⲉⲡⲉⲓⲑⲩⲙⲉⲓ ⲉ ⲛⲁⲩ ⲉⲣⲟ ⲕ · ⲉⲓⲥ ⲡⲁ ⲟⲩⲱϣ ⲁ ⲡ ⲛⲟⲩⲧⲉ ϫⲟⲕ ϥ̅ ⲛⲁ ⲓ ⲉⲃⲟⲗ ⲙ̅ ⲡ ⲟⲟⲩ · ⲁⲙⲟⲩ ⲉ ϩⲟⲩⲛ ⲙ̅ⲡⲣ̅ ⲁⲁϩⲉ ⲣⲁⲧ ⲕ̅ ϩⲓ ⲡ ⲥⲁ ⲛ ⲃⲟⲗ · ⲛ̅ⲧⲉⲣ ⲓ ⲣ̅ ⲡ ϩⲟⲩⲛ ⲙ̅ ⲡ ⲣⲟ ⲙ̅ ⲡ ⲕⲁⲧⲁⲅⲓⲟⲛ ⲁ ⲓ ϭⲱϣⲧ̅ ⲁ ⲓ ⲛⲁⲩ ⲉ ⲩ ⲛⲟϭ ⲛ̅ ⲱⲛⲉ ⲙⲟⲅⲓⲥ · ⲛ̅ⲧⲉ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲣⲱⲙⲉ ⲉϣ ⲧⲱⲟⲩⲛ ⲙ̅ⲙⲟ ϥ ⲉ ⲡⲟⲛ ϥ̅ · ⲁ ϥ ϯ ⲡϥ̅ ⲟⲩⲟⲓ ⲛ̅ϭⲓ ⲡ ⲥⲟⲛ ⲉⲧ ⲙ̅ⲙⲁⲩ ⲁ ϥ ⲥⲕⲟⲣⲕⲣ̅ ⲙ̅ ⲡ ⲱⲛⲉ · ⲁ ϥ ⲧⲟϭ ϥ̅ ⲉ ⲡ ⲣⲟ ⲙ̅ ⲡ ⲕⲁⲧⲁⲅⲓⲟⲛ · ⲛ̅ⲧⲉⲣ ⲉⲓ ⲛⲁⲩ ⲉⲣⲟ ϥ ⲁ ⲓ ⲣ̅ ϣⲡⲏⲏⲣⲉ ⲉⲙⲁⲧⲉ · Ⲡⲗⲏⲛ ⲁ ⲓ ⲣ̅ ⲡ ⲙⲉⲉⲩⲉ ⲙ̅ ⲡ ⲡⲁⲧⲣⲓⲁⲣⲭⲏⲥ · ⲓⲁⲕⲱⲃ ϫⲉ ⲛ̅ⲧⲟϥ ϩⲱⲱ ϥ ⲟⲛ ⲙ̅ ⲡⲉ ⲟⲩⲟⲉⲓϣ ⲛ̅ⲧ ⲁ ϥ ⲡⲱⲧ · ϩⲁ ⲡ ϩⲟ ⲛ̅ ⲏ̅ⲥⲁⲩ · ⲡⲉϥ ⲥⲟⲛ ⲁ ϥ ⲃⲱⲕ ⲉ ⲧ ⲙⲉⲥⲟⲡⲟⲧⲁⲙⲓ̈ⲁ ⲛ̅ ⲧ ⲥⲩⲣⲓⲁ ⲁ ϥ ⲉⲓ ⲉϫⲙ̅ ⲡ ⲙⲁ ⲉⲧⲉⲣⲉ ⲛ ⲉⲥⲟⲟⲩ ⲛ̅ ⲗⲁⲃⲁⲛ ⲛ̅ϩⲏⲧ ϥ̅ · ⲁ ϥ ϯ ⲡⲉϥ ⲟⲩⲟⲓ ⲉ ⲧ ϣⲱⲧⲉ ⲁ ϥ ⲥⲕⲟⲣⲕⲣ̅ ⲡ ⲱⲛⲉ ⲉⲧ ϩⲓϫⲛ̅ ⲣⲱ ⲥ ⲭⲱⲣⲓ̈ⲥ ⲧⲣⲉ ⲣⲱⲙⲉ ϯ ⲧⲟⲟⲧ ϥ̅ · ⲁ ϥ ⲧⲥⲟ ⲛ̅ ⲛ ⲉⲥⲟⲟⲩ ⲛ̅ ⲗⲁⲃⲁⲛ ⲁ ϥ ⲕⲁⲁ ⲩ ⲉⲃⲟⲗ ⲁ ⲩ ⲙⲟⲟⲛⲉ · ⲧⲟⲧⲉ ⲗⲟⲓⲡⲟⲛ ⲁ ⲓ ⲉⲓⲙⲉ ⲉ ⲡⲁⲓ ϫⲉ ϩⲱⲃ ⲛⲓⲙ ⲉⲧⲉⲣⲉ ⲛ ⲉⲧ ⲟⲩⲁⲁⲃ ⲉⲓⲣⲉ ⲙ̅ⲙⲟ ⲟⲩ ⲡ ⲛⲟⲩⲧⲉ ϯ ⲛ̅ⲧⲟⲟⲧ ⲟⲩ · ⲡⲉϫⲁ ⲓ ⲛⲁ ϥ ϫⲉ ⲡⲁ ⲉⲓⲱⲧ ⲉⲧ ⲟⲩⲁⲁⲃ ⲙⲁ ⲧⲁⲙⲟ ⲓ̅ ⲉ ⲡⲉⲕ ⲣⲁⲛ ⲉⲧ ⲟⲩⲁⲁⲃ · ϫⲉ ⲁ ⲡ ϫⲥ̅ ϩⲉⲡ ⲡⲁⲓ ⲉⲣⲟ ⲓ · ⲛ̅ⲧⲟϥ ⲇⲉ ⲡⲉϫⲁ ϥ ϫⲉ ⲕⲩⲣⲟⲥ · ⲡⲉ ⲡⲁ ⲣⲁⲛ · ⲁⲛⲟⲕ ⲡⲉ ⲡ ⲥⲟⲛ ⲛ̅ ⲑⲉⲟ̅ⲇⲱⲥⲓⲟⲥ ⲡ ⲣ̅ⲣⲟ · ⲁⲩⲱ ⲛ̅ⲧ ⲁ ⲩ ⲥⲁⲛⲟⲩϣ ⲧ̅ ⲙⲛ̅ ⲁⲣⲅⲁⲇⲓⲟⲥ · ⲙⲛ̅ ⲟⲛⲛⲟⲣⲓⲟⲥ ϩⲓϫⲛ̅ ⲟⲩ ⲧⲣⲁⲡⲉⲍⲁ ⲛ̅ ⲟⲩⲱⲧ ⲛⲙ̅ⲙⲁ ⲩ ⲁⲩⲱ ⲛⲁⲙⲉ · ⲁ ⲱⲛⲛⲱⲣⲓⲟⲥ ϫⲟⲟ ⲥ ⲉⲣⲟ ⲓ ⲛ̅ ϩⲁϩ ⲛ̅ ⲥⲟⲡ ϫⲉ ϫⲓ ⲧ ⲉ ⲧ ⲉⲣⲏⲙⲟⲥ · ⲛⲙ̅ⲙⲁ ⲕ ⲧⲁ ⲣ̅ ⲙⲟⲛⲟⲭⲟⲥ · ⲁⲛⲟⲕ ⲇⲉ ⲙ̅ⲡ ⲉⲓ ⲉϣ ϫⲓⲧ ϥ̅ ⲇⲉ ϫⲉ ⲡ ϣⲏⲣⲉ ⲡⲉ ⲙ̅ ⲡ ⲣ̅ⲣⲟ ⲡⲉ · ⲛ̅ⲧⲉⲣ ⲛ̅ ⲛⲁⲩ ⲇⲉ ϫⲉ ⲁ ⲡ ϫⲓ ⲛ ϭⲟⲛⲥ̅ · ⲁϣⲁⲓ ⲁ ⲛ ⲣ̅ⲣⲱⲟⲩ ⲡⲁⲣⲁⲛⲟⲙⲉⲓ ⲁ ⲛ ⲁⲣ ⲭⲱⲛ ϫⲓ ⲛ̅ ⲛ̅ ϩⲏⲕⲉ ⲛ̅ ϭⲟⲛⲥ̅ ⲁ ⲟⲩⲟⲛ ⲛⲓⲙ ⲣⲓⲕⲉ ⲉ ⲃⲟⲗ ⲁ ⲩ ⲧⲁⲕⲟ ⲛ ⲧⲉⲩ ϩⲓⲏ ⲙ̅ ⲡ ⲙ̅ⲧⲟ ⲉⲃⲟⲗ ⲙ̅ ⲡ ⲛⲟⲩⲧⲉ ⲁ ⲓ ⲧⲱⲟⲩⲛ ⲁ ⲓ ⲕⲁ ⲣⲁⲁⲧ ⲉⲃⲟⲗ ⲁ ⲓ ⲉⲓ ⲉ ⲡⲉⲓ ϫⲁⲓⲉ ⲁ ⲓ ⲟⲩⲱⲛϩ · ⲛ̅ϩⲏⲧ ϥ̅ ⲉⲧⲃⲉ ⲡ ⲁϣⲁⲓ ⲛ̅ ⲛⲁ ⲛⲟⲃⲉ ⲧⲁⲣⲉ ⲡ ⲛⲟⲩⲧⲉ ⲕⲁⲁ ⲩ ⲛⲁ ⲓ ⲉⲃⲟⲗ Ⲡⲉϫⲁ ⲓ ⲛⲁ ϥ ⲁⲛⲟⲕ ⲡⲁⲙⲃⲱ ϫⲉ ⲡⲁ ⲙⲉⲣⲓ̈ⲧ ⲛ̅ ⲉⲓⲱⲧ ⲉ ϣⲁ ⲕ ϭⲡ̅ ⲣⲱⲙⲉ ⲧⲱⲛ ϩⲛ̅ ⲧⲉⲓ ⲉⲣⲏⲙⲁ · ⲛ ϥ̅ ⲥⲗ̅ⲥⲱⲗ ⲕ̅ ϩⲛ̅ ⲛⲉⲕ ϩⲓⲥⲉ · ⲡⲉϫⲁ ϥ ⲛⲁ ⲓ ⲁⲡⲁ ⲕⲩⲣⲟⲥ ϫⲉ ⲡⲓⲥⲧⲉⲩⲉ ⲛⲁ ⲓ ⲡⲁ ⲙⲉⲣⲓⲧ ⲛ̅ ⲥⲟⲛ ⲁⲡⲁ ⲡⲁⲙⲃⲱ · ⲡⲁ ⲛⲟⲩⲧⲉ ⲁⲩⲱ ⲡⲁ ϫⲥ̅ ⲓⲥ̅ ⲡⲉ ⲭⲥ̅ ⲡ ⲉⲧ ϭⲓⲛⲉ ⲙ̅ ⲡⲁ ϣⲓⲛⲉ ϩⲙ̅ ⲡⲉⲓ ϫⲁⲓⲉ ⲉⲧ ⲉⲓ ϣⲟⲟⲡ ⲛ̅ϩⲏⲧ ϥ̅ ⲙ̅ⲡ ⲉⲓ ⲛⲁⲩ ⲅⲁⲣ ⲉ ⲣⲱⲙⲉ ⲉ ϥ ⲛⲏⲩ ϣⲁⲣⲟ ⲓ ⲉⲓⲙⲏⲧⲉⲓ ⲉ ⲩ ⲥⲟⲛ ⲙ̅ ⲙⲟⲛⲟ ⲭⲟⲥ ⲉ ϥ ⲛⲏⲩ ϣⲁⲣⲟ ⲓ ⲉ ϥ ⲱϣ ⲉ ⲛⲁⲩ ⲉ ⲡⲁ ϩⲟ ⲁⲩⲱ ⲙ̅ⲡⲉ ⲡⲉⲓ ⲕⲉⲧ ⲛⲁⲩ ⲉⲣⲟ ⲓ · ⲁⲗⲗⲁ ϩⲓⲧⲛ̅ ⲑ ⲉ ⲉⲧ ϥ̅ ⲙⲏⲛ ⲉⲃⲟⲗ ⲉ ϥ ⲛⲏⲩ ϣⲁⲣⲟ ⲓ ⲁ ⲓ ϩⲱⲛ ⲉⲧⲟⲟⲧ ϥ̅ ϩⲙ̅ ⲡ ⲥⲁ ⲛ ϩⲟⲩⲛ ⲉ ⲓ ϫⲱ ⲙ̅ⲙⲟ ⲥ ϫⲉ ⲁⲗⲟ ⲕ ⲉ ⲕ ϯ ϩⲓⲥⲉ ⲛⲁ ⲕ · ⲉ ⲕ ⲛⲏⲩ ϣⲁⲣⲟ ⲓ ⲙ̅ⲙⲟⲛ ⲙⲛ̅ ϣϭⲟⲙ ⲛ̅ ⲣⲙ̅ ⲛ̅ ⲥⲁⲣⲝ̅ ⲉ ⲛⲁⲩ ⲉ ⲡⲁ ϩⲟ ⲉⲓⲙⲏⲧⲉⲓ ⲁⲡⲁ ⲡⲁⲙⲃⲱ · ⲡⲉ ⲡⲣⲉⲥⲃⲩⲧⲉⲣⲟⲥ ⲛ̅ ⲧ ⲕ̅ⲕⲗⲏⲥⲓⲁ ⲛ̅ ϣⲓⲏⲧ ⁛—
ⲟⲩ ⲡⲣⲁⲅⲙⲁⲧⲉⲩⲧⲏⲥ ⲉ ⲡⲁⲧ ⲗⲩⲕⲓⲁ ⲡⲉ , ⲧⲉ ⲭⲱⲣⲁ ⲛ ⲛ ⲁⲡⲁ ⲗⲟⲅⲅⲓⲛⲟⲥ , ⲉ ϥ ⲥⲟⲟⲩⲛ ⲙⲙⲟ ϥ ⲕⲁⲗⲱⲥ ⲁⲓⲧⲉⲓ ⲉ ϥ ϩⲙ ⲡⲉϥ ⲙⲟⲛⲁⲥⲧⲏⲣⲓⲟⲛ , ⲁ ⲥ ϣⲱⲡⲉ ⲇⲉ ⲉ ⲧⲣⲉ ϥ ⲉⲓ ⲉ ⲣⲁⲕⲟⲧⲉ ⲉⲧⲃⲉ ⲧⲉ ⲭⲣⲓⲁ ⲛ ⲧⲉϥ ⲡⲣⲁⲅⲙⲁⲧⲓⲁ · ⲛⲧⲉⲣⲉ ϥ ⲃⲱⲕ ⲉ ⲡ ⲧⲟⲡⲟⲥ ⲙ ⲡ ϩⲁⲅⲓⲟⲥ ⲙⲏ ⲛⲁ ⲛ ϥ ϣⲗⲏⲗ ⲁ ϥ ⲉⲡⲉⲑⲩⲙⲉⲓ ⲟⲛ ⲉ ⲧⲣⲉ ϥ ⲃⲱⲕ ⲉ ⲡ ⲙⲟⲛⲁⲥⲧⲉⲣⲓⲟⲛ ⲙ ⲡ ⲙⲁⲕⲁⲣⲓⲟⲥ ⲕⲁⲓⲟⲥ ⲡⲉ ⲡⲣⲉⲥⲃⲩⲧⲉⲣⲟⲥ ⲕⲁⲧⲁ ⲧⲉϥ ⲥⲩⲛⲏⲑⲓⲁ , ϩⲱⲥ ⲉ ⲟⲩⲛⲧⲁ ϥ ⲟⲩ ⲛⲟϭ ⲙ ⲡⲓⲥⲧⲓⲥ ⲉϩⲟⲩⲛ ⲉ ⲡ ⲧⲟⲡⲟⲥ · ⲛⲧⲉⲣⲉ ϥ ⲉⲓ ϣⲁⲣⲟ ϥ ⲛ ϥ ϫⲓ ⲥⲙⲟⲩ ⲛ ⲧⲟⲟⲧ ϥ ⲁ ϥ ⲁⲓⲧⲉⲓ ⲙⲙⲟ ϥ ⲉ ⲧⲣⲉ ϥ ϣⲗⲏⲗ ⲉϫⲱ ϥ · ⲁⲓⲧⲉⲓ ⲉ ϥ ϩⲙⲟⲟⲥ ϩⲓⲣⲙ ⲡ ⲣⲟ ⲛ ⲧ ⲉⲕⲕⲗⲏ ⲥⲓⲁ ⲁ ⲡ ⲡ ⲉⲧ ⲟⲩⲁⲁⲃ ⲕⲁⲓⲟⲥ ϫⲱ ⲉⲣⲟ ϥ ⲛ ϩⲁϩ ⲛ ϣⲁϫⲉ ⲛ ⲥⲃⲱ ⲉⲃⲟⲗ ϩⲛ ⲛⲉⲅⲣⲁⲫⲏ ⲉⲧ ⲟⲩⲁⲁⲃ ⲉ ⲡ ⲟⲩϫⲁⲓ ⲛ ⲧⲉϥ ⲯⲩⲭⲏ · ⲁ ϥ ϭⲱϣⲧ ⲛϭⲓ ⲡⲉ ⲡⲣⲁⲕⲙⲁⲧⲉⲩⲧⲏⲥ ⲁ ϥ ⲛⲁⲩ ⲉ ⲁⲡⲁ ⲗⲟⲅⲅⲓⲛⲟⲥ ⲡ ⲉⲛⲧ ⲁ ϥ ⲧⲟⲩⲛⲉⲥ ⲡ ⲉⲧ ⲙⲟⲟⲩⲧ ⲁⲩⲱ ⲁ ϥ ⲉⲓⲣⲉ ⲛ ϩⲁϩ ⲛ ϣⲡⲏⲣⲉ ϩⲛ ⲧⲉ ⲭⲱⲣⲁ ⲛ ⲧ ⲗⲩⲕⲓⲁ ⲟⲛ ⲁ ϥ ⲇⲓⲥⲧⲁⲍⲉ ϫⲉ ⲛⲧⲟϥ ⲁⲛ ⲡⲉ ⲁⲗⲗⲁ ⲟⲩⲁ ⲡⲉ ⲉϥ ⲉⲓⲛⲉ ⲙⲙⲟ ϥ · ⲛⲉ ⲁ ⲡⲉϥ ⲱ– ⲅⲁⲣ ϣⲓⲁⲓ ϩⲓϫⲱ ϥ ϩⲓⲧⲙ ⲡⲉ ⲭⲣⲟⲛⲟⲥ ⲁⲩⲱ ⲛⲉ ϥ ϩⲛ ⲟⲩ ⲛⲟϭ ⲛ ϩⲟϫϩϫ , ⲉⲧⲃⲉ ⲡⲁⲓ ⲙⲡⲉ ϥ ⲥⲟⲩⲱⲛ ϥ ϩⲛ ⲟⲩ ⲱⲣϫ · ⲛⲉⲣⲉ ⲟⲩ ⲙⲁⲉⲓⲛ ⲇⲉ ϩⲓϫⲙ ⲡⲉϥ ϩⲟ ϫⲓⲛ ⲧⲉϥ ⲙⲛⲧ ⲕⲟⲩⲓ ⲁⲩⲱ ⲛⲧⲉⲣⲉ ⲡⲉ ⲡⲣⲁⲅⲙⲁⲧⲉⲩⲧⲏⲥ ϯ ϩⲧⲏ ϥ ϩⲛ ⲟⲩ ⲱⲣϫ ⲉ ⲡ ⲙⲁⲉⲓⲛ ⲉⲧ ϩⲙ ⲡⲉϥ ϩⲟ ⲡⲉϫⲁ ϥ ⲙ ⲡ ⲡ ⲉⲧ ⲟⲩⲁⲁⲃ ⲅⲁⲓⲟⲥ ϫⲉ · ⲟⲩⲛⲧⲁ ⲕ ⲙⲙⲁⲩ ⲛ ⲛⲟⲩ ⲛⲟϭ ⲛ ⲣⲱⲙⲉ ϩⲙ ⲡⲉⲓ ⲙⲟⲛⲁⲥⲧⲏⲣⲓⲟⲛ ⲉ ⲁ ϥ ⲣ ϩⲁϩ ⲛ ϭⲟⲙ · ⲡⲉϫⲉ ⲡⲉ ⲡⲣⲟⲉⲥⲧⲟⲥ ⲛⲁ ϥ ϫⲉ · ⲛⲓⲙ ϩⲛ ⲛⲉ ⲥⲛⲏⲩ ⲡ ⲉⲧ ⲕ ϫⲱ ⲙ ⲡⲁⲓ ⲉ ⲧⲃⲏⲏⲧ ϥ ; ⲡⲉϫⲉ ⲡⲉ ⲡⲣⲁⲕⲙⲁⲧⲉⲩ ⲧⲏⲥ ⲛⲁ ϥ ϫⲉ · ⲉ ⲓ ϣⲁϫⲉ ⲉ ⲡⲁⲓ ⲉⲧ ⲥⲱϩⲣ ϩⲁⲧⲛ ⲧ ⲡⲩⲗⲏ · ⲡⲁⲓ ⲅⲁⲣ ⲡⲉ ⲁⲡⲁ ⲗⲟⲅⲅⲓⲛⲟⲥ ⲡ ⲉⲛⲧ ⲁ ϥ ⲣ ⲥⲟⲉⲓⲧ ϩⲛ ⲧⲉ ⲭⲱⲣⲁ ⲛ ⲧ ⲗⲩⲕⲓⲁ , ⲛⲧⲟϥ ⲙⲛ ⲡⲉϥ ⲉⲓⲱⲧ ⲙ ⲡⲛⲓⲕⲟⲥ ⲁⲡⲁ ⲗⲟⲩⲅⲓⲟⲥ , ⲉ ⲁ ϥ ⲧⲟⲩⲛⲉⲥ ⲛ ⲉⲧ ⲙⲟⲟⲩⲧ ⲁⲩⲱ ϩⲁϩ ⲛ ⲇⲁⲓⲙⲱⲛ ⲁ ϥ ⲛⲟϫ ⲟⲩ ⲉⲃⲟⲗϩ ⲛ ⲛⲉ ⲣⲱⲙⲉ ⲙⲛ ϩⲉⲛ ⲕⲉ ⲙⲏⲏϣⲉ ⲛⲧⲁ ⲗϭⲟ ⲉⲁ ⲡ ⲛⲟⲩⲧⲉ ⲉⲛⲉⲣⲅⲉⲓ ⲙⲙⲟ ⲟⲩ ⲉⲃⲟⲗ ϩⲓⲧⲟⲟⲧ ϥ ϩⲛ ⲧⲉ ⲭⲱⲣⲁ ⲉⲧ ⲙⲙⲁⲩ · ⲛⲧⲉⲣⲉ ⲡⲉϥ ⲥⲟⲉⲓⲧ ⲟⲩⲛ ⲙⲟⲟϣⲉ ⲉⲃⲟⲗ ϩⲛ ⲧⲉ ⲭⲱⲣⲁ ⲉⲧ ⲙⲙⲁⲩ ⲁⲩⲱ ⲛ ⲥⲉ ϯ ⲉⲟⲟⲩ ⲛⲁ ϥ ϩⲓⲧⲛ ⲟⲩⲟⲛ ⲛⲓⲙ , ⲁ ϥ ⲕⲱ ⲛⲥⲱ ϥ ⲙ ⲡⲉϥ ⲉⲓⲱⲧ ⲙ ⲡ ⲛⲁⲧⲓⲕⲟⲥ ⲁ ϥ ⲡⲱⲧ ⲁ ϥ ⲉⲓ ⲉ ⲡⲉⲓ ⲙⲁ ϩⲛ ⲟⲩ ϩⲱⲡ ⲉ ϥ ⲡⲏⲧ ⲉⲃⲟⲗ ⲙ ⲡ ⲉⲟⲟⲩ ⲉⲧ ϣⲟⲩⲉⲓⲧ ⲛ ⲛ ⲣⲱⲙⲉ · ⲛⲁⲓ ⲇⲉ ⲛⲧⲉⲣⲉ ϥ ϫⲟⲟⲩ ⲉⲧⲃⲉ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲗⲟⲅⲅⲓⲛⲟⲥ ⲛⲉ ϥ ϩⲙ ⲡ ⲙⲁ ⲛ ⲧ ⲡⲩⲗⲏ ⲉ ϥ ⲥⲱϩⲣ · ⲧⲟⲧⲉ ⲁ ϥ ⲙⲟⲩⲧⲉ ⲉⲣⲟ ϥ ⲛϭⲓ ⲡ ϩⲩⲅⲟⲩⲙⲉⲛⲟⲥ ⲡⲉϫⲁ ϥ ⲛⲁ ϥ ϫⲉ · ⲉⲧⲃⲉ ⲟⲩⲁ ⲕ ϩⲟⲡ ⲕ ⲉⲣⲟ ⲛ ⲙⲡⲉ ⲕ ⲧⲁⲙⲟ ⲛ ϫⲉ ⲛⲧⲅ ⲟⲩ ⲙⲟⲛⲟⲭⲟⲥ ; ⲛ ⲧⲉ ⲩⲛⲟⲩ ⲁ ⲡ ⲉⲧ ⲑⲃⲃⲓⲏⲩ ϩⲛ ⲟⲩ ⲙⲉ ϩⲙ ⲡⲉϥ ϩⲏⲧ ⲁⲡⲁ ⲗⲟⲅⲅⲓⲛⲟⲥ ⲡⲁϩⲧ ϥ ϩⲁ ⲛⲉ ⲟⲩⲉⲣⲏⲧⲉ ⲛ ⲅⲁⲓⲟⲥ ⲡⲉ ⲡⲣⲉⲥ ⲃⲩⲧⲉⲣⲟⲥ ⲁ ϥ ϯ ⲙⲉⲧⲁⲛⲟⲓⲁ ⲛⲁ ϥ ϫⲉ · ⲕⲱ ⲛⲁ ⲓ ⲉⲃⲟⲗ ⲡⲁ ⲓⲱⲧ · ⲁⲩⲱ ⲛ ⲧⲉ ⲩ ⲛⲟⲩ ⲁ ϥ ⲟⲩⲉϩ ⲥⲁϩⲛⲉ ⲛϭⲓ ⲡⲉ ⲡⲣⲟⲉⲥⲧⲟⲥ ⲉ ⲧⲣⲉ ⲩ ϣⲱϥ ⲙⲏ ⲃⲱ ⲛ ⲧⲉϥ ⲁⲡⲉ ⲛⲧ ⲁ ϥ ⲣⲱⲧ ⲁ ϥ ϣⲗⲏⲗ ⲉϫⲱ ϥ ⲁ ϥ ϯ ⲉϫⲱ ϥ ⲛ ⲧⲉ ⲕⲗⲁϥⲧ ⲙⲛ ⲡⲁⲛⲁⲃⲟⲗⲟⲥ ⲕⲁⲧⲁ ⲡⲉ ⲥⲭⲏⲙⲁ ⲛ ⲣⲁ ⲕⲟⲧⲉ · ⲛⲧⲉⲣ ⲟⲩ ⲥⲱⲧⲙ ⲉ ⲛⲉⲓ ϣⲁϫⲉ ⲧⲏⲣ ⲟⲩ ⲛϭⲓ ⲛⲉ ⲥⲛⲏⲩ ⲉⲧ ϩⲙ ⲡ ⲙⲟⲛⲁⲥⲧⲏⲣⲓⲟⲛ ⲉⲧⲃⲉ ⲁⲡⲁ ⲗⲟⲅⲅⲓⲛⲟⲥ ⲁ ⲩ ⲕⲁⲁ ϥ ⲛⲛⲁϩⲣⲁ ⲩ ϩⲱⲥ ⲛⲟϭ ⲛ ⲧⲉⲗⲓⲟⲥ ⲁⲩⲱ ⲁ ⲩ ⲁⲣⲭⲉⲓ ⲛ ϯ ⲉⲟⲟⲩ ⲛⲁ ϥ ⲉ ⲡⲉ ϩⲟⲩⲟ · ⲡ ⲡ ⲉⲧ ⲟⲩⲁⲁⲃ ⲇⲉ ⲁⲡⲁ ⲗⲟⲅⲅⲓⲛⲟⲥ ⲛⲧⲉⲣⲉ ϥ ⲛⲁⲩ ϫⲉ ⲥⲉ ϯ ⲉⲟⲟⲩ ⲛⲁ ϥ ϩⲓⲧⲛ ⲛⲉ ⲣⲱⲙⲉ ⲁ ϥ ⲙⲕⲁϩ ⲛ ϩⲏⲧ , ⲛ ϩⲟⲩⲟ ⲇⲉ ⲛⲉ ϥ ⲉⲓⲣⲉ ⲙⲏ ⲙⲉ ⲉⲩⲉ ⲙ ⲡ ϣⲁϫⲉ ⲙ ⲡⲉϥ ⲉⲓⲱⲧ ⲙ ⲡⲛⲓⲕⲟⲥ ⲛⲧ ⲁ ϥ ⲧⲁⲁ ϥ ⲉⲧⲟⲟⲧ ϥ ϫⲉ · ⲡⲱⲧ ⲉⲃⲟⲗ ⲙ ⲡ ⲉⲟⲟⲩ ⲛ ⲛ ⲣⲱⲙⲉ ⲉⲧ ϣⲟⲩⲉⲓⲧ · ⲧⲟⲧⲉ ⲁ ϥ ϣⲟϫⲛⲉ ϩⲣⲁⲓⲛϩⲏⲧ ϥ ⲉ ϥ ϫⲱ ⲙⲙⲟ ⲥ ϫⲉ · ⲛⲧ ⲁ ⲓ ⲕⲱ ⲛ ⲥⲱ ⲓ ⲛⲧⲁ ⲭⲱⲣⲁ ⲉⲧⲃⲉ ⲡ ⲉⲟⲟⲩ ⲛ ⲛ ⲣⲱⲙⲉ ⲁⲩⲱ ⲁ ⲓ ⲡⲱⲣϫ ⲉ ⲡⲁ ⲉⲓⲱⲧ · ⲁⲩⲱ ⲛ ⲁϣ ⲛ ϩⲉ ⲉⲓ ⲛⲁ ϣ ϭⲱ ⲙ ⲡⲉⲓ ⲙⲁ ⲉⲣⲉ ⲡ ⲉⲓ ⲙⲏⲏϣⲉ ⲛ ⲧⲉⲓ ϭⲟⲧ ϯ ⲉⲟⲟⲩ ⲛⲁⲓ ; ⲉⲧⲃⲉ ⲡⲁⲓ ⲁ ϥ ⲉⲓ ⲉⲃⲟⲗ ϩⲙ ⲡ ⲙⲟⲛⲁⲥⲧⲏⲣⲓⲟⲛ ⲉⲧ ⲙⲙⲁⲩ ⲉ ⲁ ⲩ ⲕⲱⲧ ⲛⲁ ϥ ⲛ ⲟⲩ ⲕⲟⲩⲓ ⲛ ⲣⲓ ⲛϭⲓ ϩⲉⲛ ⲣⲱⲙⲉ ⲙ ⲙⲁⲓ ⲛⲟⲩⲧⲉ ϩⲓⲧⲟⲩⲱ ϥ ⲙⲏ ⲙⲟⲛⲁⲥⲧⲏⲣⲓⲟⲛ ϩⲁⲧⲛ ⲑ ⲁⲗⲗⲁⲥⲥⲁ · ⲁ ϥ ⲉ ⲍⲩⲭⲁⲍⲉ ⲛϩⲏⲧ ⲥ ⲉ ϥ ⲣ ϩⲱⲃ ⲉ ⲛⲉ ⲥ ⲭⲟⲗⲁⲕⲓⲛ ⲁⲩⲱ ⲛⲉ ϥ ϯ ϩⲓⲥⲉ ⲛⲁ ϥ ϩⲙ ⲡⲉϥ ϩⲱⲃ ⲛϭⲓϫ ϫⲉⲕⲁⲥ ⲉϥⲉ ϭⲛⲑⲉ ⲛ ϯ ⲛ ⲛ ⲉⲧ ϣⲁⲁⲧ ϩⲙ ⲡⲉϥ ϩⲱⲃ ⲛ ϭⲓϫ , ⲉ ϥ ⲧⲛⲧⲱⲛ ϥ ϩⲙ ⲡⲁⲓ ⲉ ⲡ ϩⲓⲉⲣⲟⲥ ⲛ ⲁⲡⲟⲥⲧⲟⲗⲟⲥ ⲡⲁⲩⲗⲟⲥ ⲉⲧ ϫⲱ ⲙⲙⲟ ⲥ ϫⲉ · ⲁ ⲛⲉⲓ ϭⲓϫ ϣⲙϣⲉⲛ ⲛⲁ ⲭⲣⲓⲁ ⲙⲛ ⲛ ⲉⲧ ⲛⲙⲙⲁ ⲓ · ⲁⲩⲱ ϫⲉ · ⲟⲩ ⲙⲛⲧ ⲙⲁⲕⲁⲣⲓⲟⲥ ⲡⲉ ϯ ⲉϩⲟⲩⲉ ϫⲓ · ⲛⲉ ⲣⲉ ϩⲁϩ ⲛⲏⲩ ⲇⲉ ϣⲁ ⲡⲟ ϥ ⲉⲃⲟⲗ ϩⲛ ⲛ ⲛ ⲛⲟϭ ⲛ ⲛⲁ ⲩ ⲕⲗⲏⲣⲟⲥ ⲉ ⲩ ϫⲓ ⲛ ⲛⲉϥ ⲥⲭⲟ ⲗⲁⲕⲓⲛ ⲉ ϥ ⲧⲁⲙⲓⲟ ⲙⲙⲟ ⲟⲩ ϩⲛ ⲛⲉϥ ϭⲓϫ ⲉⲧ ⲟⲩⲁⲁⲃ ⲉ ⲩ ⲉⲓⲣⲉ ⲙⲙⲟ ⲟⲩ ⲛ ⲥⲧ ⲁⲩ ⲣⲟⲥ ϩⲛ ⲧ ⲙⲏⲧⲉ ⲛ ⲛⲉⲩ ⲗⲁⲩⲟ ϩⲱⲥ ⲥⲙⲟⲩ ⲉ ⲩ ⲡⲓⲥⲧⲉⲩⲉ ϩⲙ ⲡⲁⲓ ϫⲉ ⲛⲉ ϥ ϣⲗⲏⲗ ⲛⲁ ϣⲱ ⲡⲉ ⲛⲁ ⲩ ⲛ ⲛⲁϣⲧⲉ ⲛⲧⲉ ⲡ ϫⲟⲉⲓⲥ ⲧⲟⲩ ϫⲟ ⲛ ⲛⲉⲩ ⲉϫⲏⲩ ϩⲙ ⲙⲁ ⲉⲧ ⲟⲩ ⲛⲁ ⲃⲱⲕ ⲉⲣⲟ ⲟⲩ · ⲙⲛⲛⲥⲁ ϩⲉⲛ ⲕⲟⲩⲓ ⲛ ϩⲟⲟⲩ ⲁ ⲩ ⲉⲓ ϩⲁⲧⲏ ϥ ⲛϭⲓ ϣⲟⲙⲛⲧ ⲙ ⲙⲟⲛⲁⲭⲟⲥ ⲁ ⲩ ⲣ ⲙⲁⲑⲏⲧⲏⲥ ⲛⲁ ϥ · 20.ⲁ ⲥ ϣⲱⲡⲉ ⲇⲉ ⲛ ⲟⲩ ⲟⲩϣⲏ ⲉ ϥ ϩⲙⲟⲟⲥ ⲙⲛ ⲛⲉϥ ⲙⲁⲑⲏⲧⲏⲥ ⲉ ⲩ ⲙⲉⲗⲉⲧⲁ ⲙ ⲡ ϣⲁϫⲉ ⲙ ⲡ ⲛⲟⲩⲧⲉ ⲁⲩⲱ ⲉ ⲩ ⲣ ϩⲱⲃ ⲛ ϭⲓϫ , ⲁ ϥ ϩⲓⲛⲏⲃ ⲉ ϥ ϩⲙⲟⲟⲥ ϩⲓϫⲙ ⲡⲉϥ ⲧⲟϭⲥ ϩⲙ ⲡ ⲙⲁ ⲉ ⲛⲉϥ ⲣ ϩⲱⲃ ⲛϩⲏⲧ ϥ , ⲉ ϥ ⲉⲓⲣⲉ ⲙ ⲡ ⲙⲉⲉⲩⲉ ⲙ ⲡ ϩⲓⲉⲣⲟⲯⲁⲗⲧⲏⲥ ⲇⲁ ⲩⲉⲓϫϫⲉ · ⲛ ⲛⲁ ϯ ϩⲓⲛⲏⲃ ⲛ ⲛⲁ ⲃⲁⲗ , ⲣⲉⲕ ⲣⲓⲕⲉ ⲛ ⲛⲁ ⲃⲟⲩϩⲉ , ⲙⲧⲟⲛ ⲛ ⲛⲁ ⲥⲙⲁⲩ , ϣⲁⲛ ϯ ϭⲓⲛⲉ ⲛ ⲛ ⲟⲩ ⲙⲁⲙ ⲡ ϫⲟⲉⲓⲥ , ⲟⲩ ⲙⲁⲛϣⲱⲡⲉ ⲙ ⲡ ⲛⲟⲩⲧⲉ ⲛ ⲛ ⲓⲁⲕⲱⲃ · ⲁⲓⲧⲉⲓ ⲉ ϥ ϩⲙⲟⲟⲥ ⲛ ⲧⲉ ⲩϣⲏ ⲁ ⲡ ϩⲓⲛⲏⲃ ϩⲣⲟϣ ⲉϫⲱ ϥ ⲁ ϥ ϣⲱⲡⲉ ϩⲛ ⲟⲩ ⲉⲕⲥⲧⲁⲥⲓⲥ , ⲉϣϫⲉ ⲉ ⲣⲉ ⲟⲩ ⲣⲱ ⲙⲉ ⲁϩⲉ ⲣⲁⲧ ϥ ⲙ ⲡⲉϥ ⲙⲧⲟ ⲉⲃⲟⲗ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ · ⲧⲱⲟⲩⲛ ⲅ ϩⲛ ⲟⲩ ϭⲉⲡⲏ ⲛ ⲅ ⲃⲱⲕ ⲉ ⲡⲉ ⲕⲣⲟ ⲛ ⲑ ⲁⲗⲗⲁⲥⲥⲁ · ⲕ ⲛⲁ ϭⲓⲛⲉ ⲙⲙⲁⲩ ⲙ ⲡⲉⲕ ⲉⲓⲱⲧ ⲁ ⲡⲁ ⲗⲟⲩⲅⲓⲟⲥ ⲁ ϥ ⲉⲓ ϣⲁⲣⲟ ⲕ ⲉⲃⲟⲗ ϩⲛ ⲧⲉ ⲭⲱⲣⲁ · ⲁⲩⲱ ⲁ ϥ ⲧⲱⲟⲩⲛ ⲛ ⲧⲉ ⲩⲛⲟⲩ ⲙ ⲡⲉϥ ⲧⲁⲙⲉ ⲟⲩⲟⲛ ϩⲛ ⲛⲉϥ ⲙⲁⲑⲏⲧⲏⲥ , ⲁ ϥ ⲉⲓ ⲉϫⲛ ⲧ ⲙⲣⲱ ⲛ ⲑ ⲁⲗⲗⲁⲥⲥⲁ , ⲡ ⲙⲁ ⲛⲧ ⲁ ⲩ ϫⲟⲟ ⲥ ⲛⲁ ϥ ⲉⲧⲃⲏⲏⲧⲏⲥ ϩⲙ ⲡ ϭⲱⲗⲡ ⲉⲃⲟⲗ · ⲁ ϥ ϭⲛ ⲡ ⲡⲉⲧ ⲟⲩⲁⲁⲃⲁⲡⲁ ⲗⲟⲩⲅⲓⲟⲥ ⲉ ⲁ ϥ ⲉⲓ ⲉϩⲣⲁⲓ ϩⲙ ⲡ ϫⲟⲓ ⲛ ⲧⲉ ⲩⲛⲟⲩ · ⲛⲧⲉⲣ ⲟⲩ ⲁⲥⲡⲁⲍⲉ ⲛ ⲛⲉⲩ ⲉⲣⲏⲩ ⲡⲉϫⲉ ⲡ ϩⲗ ⲗⲟ ⲛⲁ ϥ ϫⲉ · ⲙⲡⲉ ⲓ ϫⲟⲟ ⲥ ⲛⲁ ⲕ ⲡⲁ ϣⲏⲣⲉ ϫⲉ ϯ ϩⲉⲗⲡⲓⲍⲉ ⲉ ⲡⲉⲭ-ⲥ- ϫⲉ ⲙⲁ ⲛⲓⲙ ⲉⲕ ⲛⲁ ⲃⲱⲕ ⲉⲣⲟ ϥ ϯ ⲛⲏⲩ ⲉⲣⲁⲧ ⲕ ; ⲧⲟⲧⲉ ⲁ ⲧ ϯ ⲉⲟⲟⲩ ⲙ ⲡ ⲛⲟⲩⲧⲉ ϫⲉ ⲁ ϥ ⲁⲁ ⲩ ⲛ ⲛ ⲙ ⲡϣⲁ ⲛ ⲛⲁⲩ ⲉ ⲛⲉⲩ ⲉⲣⲏⲩ ⲁⲩⲱ ϫⲉ ⲁ ⲡ ⲉⲧ ⲥⲏϩ ϫⲱⲕ ⲉⲃⲟⲗ ϫⲉ · ⲁ ⲛⲓⲓⲟⲩⲗ ⲧⲱⲙ ⲛⲧ ⲙⲙⲁⲩ ⲁ ⲩ ⲛⲁⲩ ⲉ ⲡ ϩⲟ ⲛ ⲛⲉⲩ ⲉⲣⲏⲩ ⲁ ⲩ ⲉⲓ ⲉⲃⲟⲗ ϩⲛ ⲟⲩ ⲏⲡⲉ ⲙ ⲡⲉ ⲟⲩⲁ ⲙⲙⲟ ⲟⲩ ϩⲉ ⲉⲃⲟⲗ , ϫⲉ ⲡ ϫⲟⲉⲓⲥ ⲡ ⲉⲛⲧ ⲁ ϥ ϩⲱⲛ ⲉⲧⲟⲟⲧ ⲟⲩ ⲁⲩⲱ ⲡⲉϥ ⲡ-ⲛ-ⲁ- ⲡ ⲉⲛⲧ ⲁ ϥ ⲥⲟⲟⲩϩⲟⲩ ⲉϩⲟⲩⲛ · ⲇⲓⲕⲁⲓⲱⲥ ⲅⲁⲣ ⲁ ⲧ ⲛⲟϭ ⲛ ⲥⲁⲗⲡⲓⲅⲝ ⲛ ⲛⲉ ⲡⲣⲟⲫⲏⲧⲏⲥ ⲙⲟⲩⲧⲉ ⲉ ⲛⲉⲓ ⲣⲱⲙⲉ ⲛ ⲧⲉⲓ ⲙⲓⲛⲉ ϫⲉⲓⲟⲩⲗ , ⲉⲡⲉⲓⲇⲏ ⲛ ⲉⲓⲟⲩⲗ ϩⲉⲛ ⲙⲁⲓϫⲁⲓⲉ ⲛⲉ ⲁⲩⲱ ⲥⲉ ⲇⲓⲱⲕⲉⲓ · ⲛⲥⲁ ⲡ ⲅⲉⲛⲟⲥ ⲛ ⲛ ϩⲟϥ ⲛ ⲑ ⲉ ⲛ ϩⲉⲛ ϫⲁϫⲉ · ⲧⲁⲓ ϩⲱⲱ ϥ ⲧⲉ ⲑ ⲉ ⲛ ⲛⲉⲓ ⲡ ⲉⲧ ⲟⲩⲁⲁⲃ ⲉⲩ ⲡⲏⲧ ⲉⲃⲟⲗ ⲙ ⲡⲉ ϣ ⲧⲟⲣⲧⲣⲛⲛⲙ ⲡⲟⲗⲓⲥ ⲉ ⲩ ⲟⲩⲏϩ ϩⲛ ⲛ ⲙⲙⲁ ⲛ ϫⲁⲓⲉ ⲁⲩⲱ ⲟⲛ ⲉ ⲩ ⲇⲓⲱⲕⲉⲓ ⲛⲥⲁ ⲡ ⲅⲉⲛⲟⲥ ⲛ ⲛ ϩⲟⲃ ⲛ ⲛⲟⲏⲧⲟⲛ ⲛ ⲟⲩⲟⲉⲓϣ ⲛⲓⲙ ⲉⲧⲉ ⲛⲉⲡ-ⲛ-ⲁ- ⲛⲉ ⲛ ⲧ ⲡⲟⲛⲏⲣⲓⲁ · ⲁ ⲩ ⲙⲟⲟϣⲉ ⲇⲉ ⲙ ⲡⲉ ⲥⲛⲁⲩ ⲁ ⲩ ⲏⲱⲕ ⲉϩⲟⲩⲛ ⲙⲛ ⲛⲉⲩ ⲉⲣⲏⲩ · ⲛⲉ ϥ ⲙⲁⲑⲏⲧⲏⲥ ⲇⲉ ⲛⲉ ⲩ ϩⲙⲟⲟⲥ ⲉ ⲩ ⲙⲉⲗⲉⲧⲁ ⲉ ⲩ ⲣ ϩⲱⲃ · ⲛⲧⲉⲣ ⲟⲩ ⲛⲁⲩ ⲉ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲗⲟⲅⲅⲓ ⲛⲟⲥ ⲉ ϥ ⲙⲟⲟϣⲉ ⲙⲛ ⲡⲉϥ ⲉⲓⲱⲧ ⲁ ⲩ ⲣ ϣⲡⲏⲣⲉ ⲁ ⲩ ⲧⲱⲟⲩⲛ ϩⲛ ⲟⲩ ⲛⲟϭ ⲛ ⲣⲁϣⲉ ⲁ ⲩ ⲁⲥ ⲡⲁⲍⲉ ⲛ ⲛⲉⲩ ⲉⲣⲏⲩ ⲁⲩⲱ ⲛⲧⲉⲣ ⲟⲩ ϣⲗⲏⲗ ⲁ ⲩ ϩⲙⲟⲟⲥ · ⲡⲉϫⲉ ⲁⲡⲁ ⲗⲟⲅⲅⲓⲛⲟⲥ ⲛⲁ ⲩ ϫⲉ · ⲡⲁⲓ ⲡⲉ ⲡⲉⲧⲛ ⲉⲓⲱⲧ ϫⲓⲛ ⲡ ⲟⲟⲩ ⲉ ⲑ ⲏ · ⲧⲟⲧⲉ ⲁ ϥ ⲧⲁⲙⲟ ⲟⲩ ⲉ ⲛ ⲉⲛⲧ ⲁ ϥ ⲁⲁⲩ ⲉⲣⲟⲟⲩ ϩⲙ ⲡ ϩⲟⲣⲟⲙⲁ ⲉⲧⲃⲏⲏⲧ ϥ · ⲡ ⲡ ⲉⲧ ⲟⲩⲁⲁⲃ ⲇⲉ ⲁⲡⲁ ⲗⲟⲩⲅⲓⲟⲥ ⲁ ϥ ⲧⲣⲉ ⲁⲡⲁ · ⲗⲟⲅⲅⲓⲛⲟⲥ ⲧⲥⲁⲃⲟ ϥ ϩⲱⲱ ϥ ⲉ ⲣ ϩⲱⲃ ⲉ ⲛⲉ ⲥ ⲭⲟⲗⲁⲕⲓⲛ , ⲁ ⲩ ϭⲱ ⲗⲟⲓⲡⲟⲛ ⲉ ⲩ ϣⲙϣⲉ ⲙ ⲡ ⲛⲟⲩⲧⲉ ϩⲛ ⲟⲩ ⲛⲟϭ ⲛ ⲥⲡⲟⲩⲇⲏ ⲉ ⲩ ⲟⲩⲏϩ ⲙⲛ ⲛⲉⲩ ⲉⲣⲏⲩ ϩⲛ ⲟⲩ ⲛⲟϭ ⲛⲉ ⲓⲣⲏⲛⲏ ⲉⲣⲉ ⲡ ⲟⲩⲁ ⲡ ⲟⲩⲁ ϩⲁⲣⲉϩ ⲉ ⲧⲉϥ ⲧⲁⲝⲓⲥ ϩⲛⲁ ⲕⲟⲗⲟⲑⲓⲁ ⲛⲓⲙ , ϩⲱⲥⲧⲉ ⲛⲧⲉ ⲡ ⲥⲟⲉⲓⲧ ⲛ ⲧⲉⲩ ⲡⲟⲗⲏϯⲁ ⲙⲛ ⲡⲉⲩ ⲃⲓⲟⲥ ⲛ ϩⲁⲕ ⲙⲉ ϩⲧⲛⲟϭ ⲙ ⲡⲟⲗⲓⲥ ⲣⲁⲕⲟⲧⲉ ⲙⲛ ⲕⲏⲙⲉ ⲧⲏⲣ ϥ · 22.ⲟⲩ ⲥϩⲓⲙⲉ ⲅⲁⲣ ⲉⲣⲉ ⲟⲩ ϣⲱⲛⲉ ϩⲛ ⲧⲉⲥ ⲉⲕⲓⲃⲉ ⲉ ϣⲁ ⲩ ⲙⲟⲩⲧⲉ ⲉⲣⲟ ϥ ϩⲓ ⲧⲛ ⲛ ⲥⲁⲉⲓⲛ ϫⲉⲕⲁⲣⲕⲓⲛⲟⲥ , ⲉⲛⲉ ⲁⲥ ⲥⲱⲧⲙ ⲉⲧⲃⲉ ⲡ ⲛⲟϭ ⲁ ⲡⲁ ⲗⲟⲅⲅⲓⲛⲟⲥ ϫⲉ ⲡ ϫⲟⲉⲓⲥ ⲉⲓⲣⲉ ⲛ ϩⲉⲛ ⲧⲁⲗϭⲟ ⲉⲃⲟⲗ ϩⲓⲧⲟⲟⲧ ϥ , ⲁ ⲥ ⲧⲱⲟⲩⲛ ϩⲛ ⲟⲩ ⲡⲓⲥⲧⲓⲥ ⲁ ⲥⲉⲓ ϭⲟⲥ · ⲛⲧⲉⲣⲉ ⲥ ⲉⲓ ⲉϫⲙ ⲡⲉ ⲕⲣⲟ ⲛⲑⲁⲗⲁⲥⲥⲁ ⲁ ⲥ ⲁⲡⲁⲛⲧⲁ ⲉ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲗⲟⲅ ⲅⲓⲛⲟⲥ ⲉ ϥ ⲕⲉϥⲧ ϣⲉϩⲁⲧ ⲙ ⲡⲉ ⲥⲡⲟⲧⲟⲩ ⲛⲑⲁⲗⲁⲥⲥⲁ ⲕⲁⲧⲁ ⲧⲉϥ ⲥⲩⲛⲏⲑⲓⲁ , ⲁ ⲥ ϫⲛⲟⲩ ϥ ⲉ ⲥ ϫⲱ ⲙⲙⲟ ⲥ ϫⲉ · ⲉⲣⲉ ⲡ ϩⲙϩⲁⲗ ⲙ ⲡ ⲛⲟⲩⲧⲉ ⲁⲡⲁ ⲗⲟⲅⲅⲓⲛⲟⲥ ϩⲛ ⲁϣ ⲙ ⲙⲁ ; ⲛⲧⲟϥ ⲇⲉ ⲡⲉϫⲁ ϥ ϫⲉ · ⲉⲣ ⲟⲩⲉϣ ⲟⲩ ⲛⲙⲙⲁ ϥ ; ⲛⲧⲟⲥ ⲇⲉ ⲁ ⲥ ⲧⲁⲙⲟ ϥ ⲉ ⲡ ϣⲱ ⲛⲉ ⲉⲧ ⲛϩⲏⲧ ⲥ · ⲛⲧⲟϥ ⲇⲉ ⲡⲉϫⲁ ϥ ⲛⲁ ⲥ ϫⲉ · ⲉⲣ ⲟⲩⲉϣ ⲟⲩ ⲙⲛ ⲡ ⲉⲧ ⲙⲙⲁⲩ;ⲟⲩ ⲗⲁⲁⲩ ⲅⲁⲣ ⲡⲉ · ⲧⲟⲧⲉ ⲁ ϥ ⲥⲫⲣⲁⲅⲓⲍⲉ ⲙ ⲡ ⲙⲁ ⲉⲧ ϣⲱⲛⲉ ⲛϩⲏⲧ ⲥ ⲉ ϥ ϫⲱ ⲙⲙⲟ ⲥ ϫⲉ · ⲉⲣⲉ ⲡⲁ ϫⲟⲉⲓⲥⲓ̈ⲥ- ⲡⲉ ⲭ-ⲥ- ⲉⲓⲣⲉ ⲛⲙⲙ ⲉ ⲕⲁⲧⲁ ⲧⲟⲩ ⲡⲓⲥⲧⲓⲥ · ⲁ ⲥ ⲡⲓⲥⲧⲉⲩⲉ ⲛ ϭⲓ ⲧⲉ ⲥϩⲓⲙⲉ ⲁ ⲥ ⲕⲟⲧ ⲥ ⲉ ⲡⲉⲥ ⲏⲓ · ⲛⲧⲉⲣⲉ ⲥ ⲟⲩⲉ ⲇⲉ ⲙⲙⲟ ϥ ⲛ ⲛⲟⲩ ⲕⲟⲩⲓ ⲁ ⲥ ⲗⲟ ⲉ ⲃⲟⲗ ϩⲙ ⲡ ϣⲱⲛⲉ · ⲁⲩⲱ ⲛⲧⲉⲣⲉ ⲥ ⲃⲱⲕ ⲉϩⲟⲩⲛ ⲉ ⲧ ⲡⲟⲗⲓⲥ ⲁ ⲥ ⲧⲁⲙⲉ ⲟⲩⲟⲛ ⲛⲓ ⲙ ⲉ ⲡ ⲧⲁⲗϭⲟ ⲛⲧ ⲁ ϥ ϣⲱⲡⲉ ⲛⲁ ⲥ ϩⲓⲧⲙ ⲡ ⲡ ⲉⲧ ⲟⲩⲁⲁⲃ · ⲛⲧⲉⲣ ⲟⲩ ϫⲛⲟⲩ ⲥ ϫⲉ · ⲟⲩ ⲁϣ ⲙ ⲙⲓⲛⲉ ⲡⲉ ⲡ ⲣⲱⲙⲉ ⲉⲧ ⲙⲙⲁⲩ; ⲁⲩⲱ ⲁ ⲥ ⲧⲁⲙⲟ ⲟⲩ ⲉ ⲡ ⲙⲁⲉⲓⲛ ⲙ ⲡⲉϥ ϩⲟ ⲉ ⲧ ⲥⲙⲁⲙⲁⲁⲧ ⲁⲩⲱ ⲁ ⲩ ⲧⲁⲙⲟ ⲥ ϫⲉ ⲁⲡⲁ ⲗⲟⲅⲅⲓⲛⲟⲥ ⲡ ⲉⲛⲧ ⲁ ϥ ⲧⲁⲗϭⲟ ⲥ , ⲧⲉ ⲥϩⲓⲙⲉ ⲇⲉ ⲛⲉ ⲥ ϯ ⲉ ⲟⲟⲩ ⲙ ⲡ ⲛⲟⲩⲧⲉ · ⲱ ⲛⲓⲙ ⲡ ⲉⲧ ⲛⲁ ⲉϣ ϣⲁϫⲉ ⲉⲛⲉ ⲧⲁⲗϭⲟ ⲙⲛ ⲛⲉ ϣⲡⲏⲣⲉ ⲛⲧ ⲁ ⲡ ⲛⲟⲩⲧⲉ ⲁ ⲁ ⲩ ⲉⲃⲟⲗ ϩⲓⲧⲟⲟⲧ ϥ;ⲉⲓϣⲁⲛ ⲟⲩⲱϣ ⲉ ϣⲁϫⲉ ⲉ ⲡ ⲟⲩⲁ ⲡ ⲟⲩⲁ ⲛ ⲛⲉϥ ⲧⲁⲗϭⲟ ⲡⲉⲩ ⲟⲉⲓϣ ⲅⲁⲣ ⲛⲁ ⲕⲁⲁⲧ ⲉ ⲓ ϣⲁϫⲉ · ⲁⲗⲗⲁ ϯ ⲛⲁ ϫⲱ ⲛ ϩⲉⲛ ⲕⲟⲩⲓ ⲉⲃⲟⲗ ⲛϩⲏⲧ ⲟⲩ ⲧⲁ ϯ ⲛ ⲛⲟⲩ ϫⲱⲕ ⲙ ⲡ ϣⲁϫⲉ ϣⲁ ⲡⲉⲓ ⲙⲁ , ⲉ ⲓ ϯ ⲥⲟ ϫⲉ ⲛⲛⲉ ϩⲟⲓⲛⲉ ⲣ ⲁⲡⲓⲥⲧⲟⲥ ⲉⲧⲃⲉ ⲧⲁϣⲏ ⲛⲛⲉ ϣⲡⲏⲣⲉ · ⲛⲉⲣⲉ ϩⲁϩ ⲅⲁⲣ ⲛⲏⲩ ϣⲁⲣⲟ ϥ ⲉⲃⲟⲗ ϩⲛ ⲧ ⲡⲟⲗⲓⲥ ⲣⲁⲕⲟⲧⲉ ⲙⲛ ⲛⲉⲥ ⲧⲟϣⲉⲩ ⲟⲩⲱϣ ⲉ ⲥⲟⲩⲛ ⲡ ⲧⲟⲡⲟⲥ ⲉⲧ ϥ ⲛϩⲏⲧ ϥ ⲁⲩⲱ ⲛⲉ ⲩ ⲉⲓⲛⲉ ⲛⲁ ϥ ⲛ ⲟⲩⲟⲛ ⲛⲓⲙ ⲉⲧ ϣⲱⲛⲉ ϩⲛ ϣⲱⲛⲉ ⲛⲓⲙ ⲁⲩⲱ ⲛⲉ ϥ ⲧⲁⲗϭⲟ ⲙⲙⲟ ⲟⲩ ⲧⲏⲣ ⲟⲩ ·
ⲡ ⲃⲓⲟⲥ ⲁⲩⲱ ⲧ ⲡⲟⲗⲏⲧⲓⲁ ⲛ ⲛ ⲉⲓⲟⲧⲉ ⲉⲧ ⲟⲩⲁⲁⲃ ⲉⲧ ⲧⲁⲓⲏⲩ ⲛ ⲁⲥⲕⲏⲧⲏⲥ ⲁⲡⲁ ⲗⲟⲅ ⲅⲓⲛⲟⲥ ⲙⲛ ⲁⲡⲁ ⲗⲟⲩⲅⲓⲟⲥ ⲡⲉϥ ⲉⲓⲱⲧ ⲙ ⲡ-ⲛ-ⲁ-ⲧⲓⲕⲟ-ⲥ- · ⲛⲧ ⲁ ⲩ ϫⲱⲕ ⲇⲉ ⲉⲃⲟⲗ ⲙ ⲡⲉⲩ ⲃⲓⲟⲥ ⲉⲧ ⲧⲁⲓⲏⲩ ⲛ ⲥⲟⲩ ⲥⲛⲁⲩ ⲙ ⲡ ⲉⲃⲟⲧ ⲙϣⲓⲣ · ϩⲛ ⲟⲩ ⲉⲓⲣⲏⲛⲏ ⲛⲧⲉ ⲡ ⲛⲟⲩ ⲧⲉ · ϩⲁⲙⲏⲛ · ⲛ ⲉⲛⲧ ⲁ ⲩ ϫⲱⲕ ⲙⲉⲛ ⲉⲃⲟⲗ ⲛ ϩⲉⲛ ⲡⲟⲗⲏϯⲁ ⲉ ⲩ ⲧⲟⲟⲙⲉ ⲉ ϩⲉⲛ ⲣⲱⲙⲉ ⲉ ⲩ ⲫⲟ ⲣⲉⲓ ⲛ ⲧ ⲥⲁⲣⲝ , ⲉⲥⲧⲱ ⲛⲇⲉ ϩⲉⲛ ⲗⲁⲥ ⲛ ⲥⲁⲣⲝ ϫⲱ ⲉⲣⲟ ⲟⲩ ⲛ ϩⲉⲛ ⲁⲓⲡⲁⲓⲛⲟⲥ · ⲛ ⲉ ⲛⲧ ⲁ ⲩ ⲣ ⲡⲉ ⲧⲡⲉ ⲙ ⲡ ϣⲓ ⲛ ⲛ ⲣⲱⲙⲉ ϩⲛ ⲧⲉⲩ ⲡⲟⲗⲏϯⲁ ⲁⲩⲱ ⲁ ⲛⲉⲩ ⲕⲁⲧⲟⲣⲑⲟⲙⲁ ⲣ ⲡⲉ ⲧⲡⲉ ⲙ ⲡⲉ ϩⲣⲟϣ ⲛ ⲛ ⲉⲧ ⲫⲟⲣⲉⲓ ⲛ ⲧ ⲥⲁⲣⲝ , ⲥⲭⲉⲇⲱⲛ ⲉ ⲙⲛ ⲥⲁⲣⲝ ⲧⲟ ϩⲓⲱ ⲟⲩ , ⲁϣ ⲛ ⲗⲁⲥ ⲛ ⲥⲁⲣⲝ ⲡ ⲉⲧ ⲛⲁ ϣ ϫⲱ ⲙ ⲡ ⲧⲁⲉⲓⲟ ⲛ ⲛ ⲉⲧ ⲙⲙⲁⲩ · ⲛⲁⲓ ⲛ ⲧⲉⲓ ⲙⲓⲛⲉ ⲥⲉ ⲣ ⲭⲣⲓⲁ ⲙ ⲡ ⲗⲁⲥ ⲛ ϩⲉⲛ ⲁⲥⲱⲙⲁⲧⲟⲥ ⲉ ⲧⲣⲉ ⲩ ϫⲱ ⲛ ϩⲉⲛ ⲁⲓⲡⲁⲓⲛⲟⲥ ⲉⲣⲟ ⲟⲩ , ⲛ ⲑ ⲉ ⲟⲛ ⲛ ⲛⲧⲁ ⲩ ϫⲱⲕ ⲉⲃⲟⲗ ⲛ ⲛⲉⲩ ⲡⲟⲗⲏϯⲁ ⲛⲁⲅⲅⲉⲗⲓⲕⲟⲛ · ⲛⲁⲓ ⲉⲧⲉ ⲙⲡⲉ ⲡⲉ ϩⲣⲟϣ ⲛ ⲧ ⲥⲁⲣⲝ ⲕⲱⲗⲩ ⲙⲙⲟ ⲟⲩ ⲛ ⲗⲁⲁⲩ ⲉ ⲧⲣⲉ ⲩ ϣⲱⲡⲉ ⲛ ϩⲓⲥ ⲁⲅⲅⲉⲗⲟⲥ ⲁⲩⲱ ⲛ ⲥⲉ ϫⲱⲕ ⲉⲃⲟⲗ ⲛⲛⲙ ⲡⲟⲗⲏϯⲁ ⲛ ⲛ ⲉⲧ ϩⲛ ⲛ ⲙ ⲡⲏⲩⲉ ⲉ ⲩ ϣⲟⲟⲡ ϩⲓϫⲙ ⲡ ⲕⲁϩ , ⲕⲁⲧⲁ ⲡ ⲉⲛⲧ ⲁ ⲡ ϩⲓⲉⲣⲟⲥ ⲛⲁⲡⲟⲥⲧⲟⲗⲟⲥ ϫⲟⲟ ϥ ϫⲉ · ⲁⲛⲟⲛ ⲇⲉ ⲉⲣⲉ ⲡⲉⲛ ⲡⲟⲗⲓⲧⲉⲩⲙⲁ ϩⲛ ⲛ ⲙ ⲡⲏⲩⲉ , ⲡ ⲙⲁ ⲉⲧⲛ ϭⲱϣⲧ ⲉⲃⲟⲗ ⲛϩⲏⲧ ϥ ⲙ ⲡⲉⲛ ⲥⲱⲧⲏⲣ ⲡⲉⲛ ϫⲟⲉⲓⲥ , ⲡⲁⲓ ⲉⲧ ⲛⲁ ϣⲃⲃⲉ ⲙ ⲡⲉⲛ ⲑⲃ ⲃⲓⲟ ⲉ ⲡ ⲉⲓⲛⲉ ⲙ ⲡ ⲥⲱⲙⲁ ⲙ ⲡⲉϥ ⲉⲟⲟⲩ · ⲉⲧⲃⲉ ⲡⲁⲓ ⲛⲧⲉⲣ ⲉⲓ ⲟⲩⲱϣ ⲉ ⲕⲱ ⲉϩⲣⲁⲓ ⲛⲑⲓⲥⲧⲱⲣⲓⲁ ⲙ ⲡ ⲡ ⲉⲧ ⲟⲩⲁⲁⲃ ⲁ ⲡⲁ ⲗⲟⲅⲅⲓⲛⲟⲥ ⲙⲛ ⲡⲉϥ ⲉⲓⲱⲧ ⲙ ⲡ ⲛⲁⲧⲓⲕⲟⲥ ⲁⲡⲁ ⲗⲟⲩⲅⲓⲟⲥ , ⲛⲁⲓ ⲛⲧ ⲁ ⲩ ϫⲱⲕⲉ ⲃⲟⲗ ⲛ ⲛⲉⲩ ⲡⲟⲗⲏⲧⲓⲁ ˽ ϫⲉ ⲛⲛ ⲁ ϫⲟⲟ ⲥ ϫⲉ ⲛⲉⲩ ⲁⲑⲗⲱⲛ ⲙⲛ ⲛⲉⲩ ⲁⲅⲱⲛ ˽ ⲁ ⲓ ⲁⲡⲟ ⲣⲉⲓ ϩⲣⲁⲓ ⲛ ϩⲏⲧ ϩⲱⲥ ⲉ ⲓ ⲥⲟⲟⲩⲛ ⲛ ⲧⲁ ⲁⲥⲑⲉⲛⲓⲁ ⲙⲙⲓⲛ ⲙⲙⲟ ⲓ ⲙⲛ ⲡ ϫⲓⲥⲉ ⲛ ⲛ ⲁ ⲣⲉⲧⲏ ⲙ ⲡ ⲡ ⲉⲧ ⲟⲩⲁⲁⲃ ⲉⲧ ⲙⲙⲁⲩ , ⲛ ⲑ ⲉ ⲛ ⲛ ⲟⲩⲁ ⲉ ϥ ⲁϩⲉ ⲣⲁⲧ ϥ ϩⲁ ⲟⲩ ⲡⲉⲧⲣⲁ ⲉ ⲥ ϫⲟ ⲥⲉ ⲉⲙⲁⲧⲉ ⲉϥⲉ ⲡⲉⲓ ⲭⲉⲣⲉⲓ ⲉ ϫⲓ ⲧ ⲡⲉⲧⲣⲁ ⲉⲧ ⲙⲙⲁⲩ ⲏ ⲉ ⲃⲱⲕ ⲉϩⲣⲁⲓ ⲛϩⲏⲧ ⲥ , ⲉ ⲓ ⲁⲡⲟⲣⲉⲓ ⲛⲥⲁ ⲥⲁ ⲛⲓⲙ ϫⲉ ⲉ ⲓ ⲛⲁ ϣ ϭⲙϭⲟⲙ ⲛ ⲛ ⲁϣ ⲛ ϩⲉ ⲉ ⲃⲱⲕ ⲉϩⲣⲁⲓ ⲉϫⲛ ⲧ ⲡⲉⲧⲣⲁ ⲉⲧ ⲙⲙⲁⲩ · ⲙⲁ ϯ ⲛⲁ ⲓ ⲛ ⲟⲩ ⲥⲩⲅⲛⲱⲙⲏ ⲉ ⲧⲣⲁ ϫⲟⲟ ⲥ ϫⲉ ⲧ ⲡⲉⲧⲣⲁ ⲉⲛⲉ ⲡⲉ ⲭ-ⲥ- ⲡⲉ · ⲡ ⲙⲁ ⲅⲁⲣ ⲉⲧⲉⲣⲉ ⲛ ⲉⲧ ⲟⲩⲁⲁⲃ ⲛϩⲏⲧ ϥ ϥ ⲙⲙⲁⲩ ⲛϭⲓ ⲡ ϫⲟⲉⲓⲥ ⲛ ⲛ ⲉⲧ ⲟⲩⲁⲁⲃ · ⲡ ⲉⲧⲉ ⲙⲡⲉϥ ϯ ⲥⲟ ⲅⲁⲣ ⲉ ⲃⲱⲕ ⲉϩⲣⲁⲓ ⲉ ⲛ ⲧⲟⲟⲩ ⲙⲛ ⲡⲉⲧⲣⲟⲥ ⲙⲛ ⲓⲱ ϩⲁⲛⲛⲏⲥ , ⲙ ⲡⲉϥ ϯ ⲥⲟ ⲟⲛ ⲉ ⲟⲩⲱϩ ⲙⲛ ⲁⲡⲁ ⲗⲟⲅⲅⲓⲛⲟⲥ ⲙⲛ ⲁⲡⲁ ⲗⲟⲩⲅⲓⲟⲥ ⲡⲉϥ ⲉⲓⲱⲧ ϩⲙ ⲡ ⲙⲁ ⲉ ⲛ ⲉⲩ ⲛ ϩⲏⲧϥ · ⲁⲩⲱ ⲁⲣⲏⲩ ⲛ ⲑ ⲉ ⲛ ⲧⲁ ⲧ ⲟⲡⲧⲁⲥⲓⲁ ⲉⲧ ⲙⲙⲁⲩ ⲧⲥⲁ ⲃⲟ ⲙ ⲡⲉⲧⲣⲟⲥ ⲙⲛ ⲓⲱϩⲁⲛⲛⲏⲥ ϫⲉ ⲛⲓⲙ ⲡ ⲉⲛⲧ ⲁ ϥ ⲃⲱⲕ ⲉϩⲣⲁⲓ ⲉ ⲧ ⲡⲉⲧⲣⲁ ⲉⲧ ⲙ ⲙⲁⲩ , ⲧⲁⲓ ⲟⲛ ⲧⲉ ⲑ ⲉ ⲛⲧ ⲁ ϥ ⲧⲥⲁⲃⲉ ⲁⲡⲁ ⲗⲟⲩⲅⲓⲟⲥ ⲙⲛ ⲁⲡⲁ ⲗⲟⲅⲅⲓⲛⲟⲥ ⲉ ⲧ ⲡⲓⲥⲧⲓⲥ ⲉⲧ ⲥⲟⲩⲧⲱⲛ , ⲧⲁⲓ ⲛⲧ ⲁ ϩⲁϩ ⲙⲁⲧⲉ ⲙⲙⲟ ⲥ ⲉⲃⲟⲗ ϩⲓⲧⲟⲟⲧ ⲟⲩ , ⲕⲁⲧⲁ ⲑ ⲉ ⲉⲧ ⲛ ⲛⲁ ⲟⲩⲉⲛϩ ⲡⲁⲓ ⲉⲃⲟⲗ ϩⲙ ⲡ ⲧⲣⲉ ⲛ ⲙⲟⲟϣⲉ ⲉ ⲑ ⲏ · ⲡⲗⲏⲛ ϩⲱⲥ ⲉⲓ ⲥⲟⲟⲩ ⲛ ⲛ ⲛⲁ ϭⲱϫⲃ ⲙⲙⲓⲛ ⲙⲙⲟ ⲓ , ⲉ ⲓ ⲟⲩⲱϣ ⲉ ⲕⲁ ⲣⲱ ⲓ ⲉ ⲑ ⲓⲥⲧⲱⲣⲓⲁ ⲛ ⲛ ⲉⲧ ⲟⲩⲁⲁⲃ ⲉⲧ ⲙⲙⲁⲩ ⲉⲧⲃⲉ ⲡⲉⲩ ϫⲓⲥⲉ ⲙⲛ ⲧⲁ ⲉⲩⲧⲉⲗⲓⲁ ϩⲱ , ⲉϣϫⲉ ⲉⲓ ⲛⲁⲩ ⲉ ⲡⲉⲕ ⲣⲓⲙⲙⲁ ϩⲱⲱ ϥ ⲙ ⲡ ⲙⲧⲟ ⲛ ⲛⲁ ⲃⲁⲗⲉϥ ⲁⲡⲉⲓⲗⲉ ⲛⲁ ⲓ ⲛ ⲧⲉⲓ ϩⲉ ϫⲉ · ⲁ ⲣⲁ ⲧⲉⲓ ⲙⲛⲧ ⲣⲉϥ ⲣ ϩⲟⲧⲉ ⲛ ⲧⲉⲓ ⲙⲓⲛⲉ ⲣ ⲁⲛⲁ ϥ ⲙ ⲡ ⲛⲟⲩⲧⲉ · ⲉϣϫⲉ ϩⲟⲗⲱⲥ ⲕ ϩⲟⲙⲟ ⲗⲟⲅⲉⲓ ϫⲉ ϩⲉⲛ ⲡ ⲉⲧ ⲟⲩⲁⲁⲃ ⲛⲉ ⲁⲩⲱ ϩⲉⲛ ⲡⲁⲣⲁⲛⲏⲧⲟⲥ ⲛⲉ , ⲁⲩⲱ ϫⲉ ⲁ ⲛⲉⲩ ⲡⲟ ⲗⲏϯⲁ ϫⲓⲥⲉ ⲛ ⲧⲉⲓ ϩⲉ ⲧⲏⲣ ⲥ ⲕⲁⲧⲁ ⲑ ⲉ ⲉⲧⲉ ⲕ ϫⲱ ⲙⲙⲟ ⲥ , ⲁⲩⲱ ϫⲉ ⲟⲩⲛ ϭⲟⲙ ⲉ ⲧⲣⲉ ⲡⲉⲩ ⲃⲓⲟⲥ ϣⲏⲣⲉ ⲛ ⲕⲱⲧ ⲛ ⲛ ⲧⲉ ⲛⲁ ⲥⲟⲧⲙⲉϥ , ⲉⲧⲃⲉ ⲟⲩ ⲕ ⲥⲱⲧ ⲡ ⲙⲡ ⲕⲁ ⲣⲱⲧ ⲉ ⲧⲙ ϫⲱ ⲛⲁ ⲛ ⲙ ⲡⲃⲓⲟⲥ ⲛ ⲛ ⲉⲧ ⲟⲩⲁⲁⲃ ⲉ ⲧ ⲙⲙⲁⲩ;ⲕⲁⲛ ⲉϣϫⲉ ⲙⲉ ⲕ ⲉϣ ϭⲙϭⲟⲙ ⲉϫⲱ ⲛⲁⲛ ⲛ ⲧ ⲡⲟⲗⲏϯⲁ ⲛ ⲛ ⲉⲧ ⲟⲩⲁⲁⲃ ⲉⲧ ⲙⲙⲁⲩ ⲉⲧ ⲙⲉϩ ⲛ ⲛ ⲁⲣⲉⲧⲏ ⲛⲓⲙ ⲁⲗⲗⲁ ⲟⲩⲛ ϫⲱ ⲙⲡⲉⲧ ⲕⲛⲁⲉϣ ⲧⲁϩⲟ ϥ ϩⲛ ⲟⲩ ⲑⲃⲃⲓⲟ ϫⲉ ⲛⲛⲉ ⲕ ϣⲱⲡⲉ ⲉϣϫⲉ ⲉ ⲕ ⲫⲑⲟⲛⲓ ⲉ ⲡ ϩⲡⲩ ⲛ ⲛⲉ ⲯⲩⲭⲏ ⲛ ⲛ ⲉⲧ ⲛⲁ ⲥⲱⲧⲙ ⲉ ⲡ ⲃⲓⲟⲥ ⲙ ⲡⲁⲣⲁ ⲛⲉⲧⲟⲥ ⲉⲧ ⲟⲩⲁⲁⲃ ⲉⲧ ⲙⲙⲁⲩ ⲛ ⲥⲉ ⲟⲩⲁϩⲟⲩ ⲛⲥⲁⲟⲩ ⲙⲉⲣⲟⲥ ϣⲏⲙ ⲛϩⲏⲧ ⲟⲩ · ⲙⲁⲗⲓⲥⲧⲁ ⲉⲣⲉ ⲡ ⲕⲩⲣⲝ ⲛ ⲧ ⲙⲉ ⲡ ⲥⲁϩ ⲡⲁ ⲩⲗⲟⲥ ⲡⲁⲣⲁⲅⲅⲉⲓⲗⲉ ϫⲉ · ⲁⲣ ⲓ ⲡ ⲙⲉⲉⲩⲉ ⲛ ⲛⲉⲧⲛ ⲛⲟϭ ⲛⲁ ⲓ ⲛ ⲧⲁ ⲩ ϫⲱ ⲛⲏ ⲧⲛ ⲙ ⲡ ϣⲁϫⲉ ⲙ ⲡ ⲛⲟⲩⲧⲉ , ⲛⲁⲓ ⲉ ⲧⲉ ⲧⲛ ϭⲱϣⲧ ⲉ ⲡ ϫⲓⲥⲉ ⲛ ⲧⲉⲩ ⲁⲛⲁⲥⲧⲣⲟⲫⲏ ⲧⲛⲧⲛ ⲧⲏⲩⲧⲛ ⲉ ⲧⲉⲩ ⲡⲓⲥⲧⲓⲥ · ⲁⲩⲱ ϩⲱⲥ ⲉ ⲣⲉ ⲡ ⲛⲟⲩⲧⲉ ⲥⲟⲟⲩⲛ ϫⲉ ⲥⲉ ⲛⲁ ϣⲱⲡⲉ ⲛ ⲱⲫⲉⲗⲓⲁ ⲛ ⲛ ⲉⲧ ⲛⲁ ⲥⲱⲧⲙ ⲉ ⲡ ⲃⲓⲟⲥ ⲛ ⲛⲉ ⲛⲧ ⲁ ⲩ ⲡⲟⲗⲓⲧⲉⲩⲉ ⲕⲁⲧⲁ ⲡⲉϥ ⲟⲩⲱϣ ⲁ ϥ ⲥϩⲁⲓ ⲛⲁ ⲛ ϩⲓⲧⲙ ⲡⲉϥ ⲡ-ⲛ-ⲁ- ⲉⲧ ⲟⲩⲁⲁⲃ ⲙ ⲡ ⲃⲓⲟⲥ ⲛ ⲛ ⲙ ⲡⲁⲧⲣⲓⲁⲣⲭⲏⲥ ⲙⲛ ⲡ ⲕⲉ ⲥⲉⲉⲡⲉ ⲛ ⲛ ⲉⲧ ⲟⲩⲁⲁⲃ ˽ ⲛⲁⲓ ⲛⲧ ⲁ ⲩ ϣⲱⲡⲉ ϩⲛ ⲧ ⲡⲁⲗⲁⲓⲁ ⲇⲓⲁⲑⲏⲕⲏ ⲙⲛ ⲧ ⲕⲩⲛⲏ ˽ ϫⲉⲕⲁⲥ ⲛ ⲛⲁ ⲥⲱⲧⲙ ⲉⲣⲟ ⲟⲩ ⲙⲙⲁⲧⲉ ⲁⲛ ⲁⲗ ⲗⲁ ϫⲉⲕⲁⲥ ⲉ ⲛ ⲛⲁ ⲧⲛⲧⲱⲛ ⲛ ⲉ ⲡⲉⲩ ⲥⲙⲟⲧ ⲧⲛ ⲕⲗⲏⲣⲟⲛⲟⲙⲉⲓ ϩⲱⲱ ⲛ ⲛ ⲛ ⲉⲣⲏⲧ ⲛⲧ ⲁ ⲡ ⲛⲟⲩ ⲧⲉ ⲉⲣⲏⲧ ⲙⲙⲟ ⲟⲩ ⲛ ⲛⲉ ⲧ ⲙⲉ ⲙⲙⲟ ϥ · ⲛⲁⲓ ⲟⲩⲛ ⲉ ⲓ ⲙⲉⲉⲩⲉ ⲉⲣⲟ ⲟⲩ ϩⲣⲁⲓ ⲛϩⲏⲧ ⲁⲓⲟⲡ ϥ ϫⲉ ⲟⲩ ⲁⲛⲁⲅⲕⲁⲓⲟⲛ ⲡⲉ ⲉ ⲧⲣ ⲁ ⲁⲣⲭⲓⲥⲑⲁⲓ ⲉ ⲧ ϩⲓⲥⲧⲱⲣⲓⲁ ⲛ ⲛ ⲉⲧ ⲟⲩⲁⲁⲃ ⲁⲩⲱ ⲉ ⲧⲣⲁ ϯ ⲡ ⲣ ⲡ ⲙⲉⲉⲩⲉ ⲛ ⲛⲉⲩ ⲡⲟⲗⲏϯⲁ ⲛⲏ ⲧⲛ , ⲉ ⲓ ⲥⲟⲟⲩⲛ ϩⲛ ⲟⲩ ⲱⲣϫ ϫⲉ · ⲟⲩ ⲣ ⲡ ⲙⲉⲉⲩⲉ ⲉ ⲛⲁⲛⲟⲩ ϥ ⲡⲉ ⲡ ⲣ ⲡ ⲙⲉⲉⲩⲉ ⲙ ⲡ ⲇⲓⲕⲁⲓⲟⲥ , ⲁⲩⲱ ϫⲉ · ϣⲁⲣⲉ ⲡ ⲥⲟⲉⲓⲧ ⲉⲧⲛⲁⲛⲟⲩϥ ⲉⲩⲫⲣⲁⲛⲉ ⲙ ⲡ ϩⲏⲧ · ⲙⲁⲗⲓⲥⲧⲁ ϫⲉ ϣⲁⲣⲉ ⲛ ⲗⲁⲟⲥ ⲉⲩⲫⲣⲁⲛⲉ ⲉ ⲩϣⲁϫⲉ ⲉⲛ ⲇⲓⲕⲁⲓⲟⲥ , ⲕⲁⲧⲁ ⲛ ⲉⲛⲧ ⲁ ⲡ ⲥⲟⲫⲟⲥ ⲥⲟⲗⲟⲙⲱⲛ ϫⲟⲟⲩ · ⲧ ⲡⲟⲗⲏϯⲁ ⲙⲛ ⲡ ⲃⲓⲟⲥ ⲙ ⲡⲉⲛ ⲉⲓⲱⲧ ⲉⲧ ⲟⲩⲁⲁⲃ ⲁⲡⲁ ⲗⲟⲅⲅⲓⲛⲟⲥ , ⲉ ⲛ ⲉⲩ ⲉⲃⲟⲗ ⲡⲉ ϩⲛ ⲧ ⲗⲁⲩⲣⲁ ⲙ ⲡ ϩⲉⲛ ⲁⲧⲟⲛ ⲛ ⲣⲁⲕⲟⲧⲉ · ⲛⲉ ⲟⲩ ⲉ ⲧⲉⲓ ⲙⲓⲛⲉ ⲇⲉ ⲡⲉ · ⲉⲛⲉ ⲟⲩ ⲉⲃⲟⲗ ⲡⲉ ϩⲛ ⲟⲩ ⲡⲟⲗⲓⲥ ⲛ ⲧⲉⲧ ⲗⲩⲕⲓⲁ ⲡⲉ ⲕⲁⲧⲁ ⲡⲉϥ ⲅⲉⲛⲟⲥ ⲉⲧ ⲏⲡ ⲉ ⲡ ⲕⲁϩ , ⲉ ⲩ ⲡⲟⲗⲓⲧⲏⲥ ⲡⲉ ⲛ ⲧⲉ ⲑⲓⲉⲗ︤ⲏ︦ⲙ︥ ⲛ ⲧ ⲡⲉ ⲉⲣⲉ ⲡⲉϥ ⲡⲟⲗⲓⲧⲉⲩⲙⲁ ϩⲛ ⲛ ⲙ ⲡⲏⲩⲉ , ⲕⲁⲧⲁ ⲡ ϣⲁϫⲉ ⲙ ⲡ ⲥⲟⲫⲟⲥ ⲡⲁⲩⲗⲟⲥ · ⲁⲓⲧⲉⲓ ⲇⲉ ⲉ ϥ ⲟ ⲛ ϣⲏⲣⲉ ϣⲏⲙ ⲁ ϥ ⲙⲉⲣⲉ ⲧⲉ ⲫⲓⲗⲟⲥⲟⲫⲓ ⲁ ⲙ ⲡ ⲃⲓⲟⲥ ⲛ ⲧ ⲙⲛⲧ ⲙⲟⲛⲁⲭⲟⲥ ⲁ ϥ ϯ ⲙ ⲡⲉϥ ⲟⲩⲟⲓ ⲉ ⲩ ⲙⲟⲛⲁⲥⲧⲏⲣⲓⲟⲛ ⲉ ⲡⲁ ⲧⲉϥ ⲭⲱⲣⲁ ⲡⲉ ⲛ ⲧⲉⲧ ⲗⲩⲕⲓⲁ ⲉ ϣⲁ ⲩ ⲙⲟⲩⲧⲉ ⲉ ⲣⲟ ϥ ϫⲉ ⲡ ⲙⲁ ⲛ ⲛ ⲁⲡⲁ ϩⲓⲉⲣⲟⲛⲓⲕⲟⲥ · ⲁⲩⲱ ⲛⲧⲉⲣⲉ ϥ ⲙⲡϣⲁ ⲙ ⲡⲉ ⲥⲭⲏⲙⲁ ⲉⲧ ⲟⲩⲁⲁⲃ ⲛ ⲧ ⲙⲛⲧ ⲙⲟⲛⲁⲭⲟⲥ ϩⲙ ⲡ ⲙⲟⲛⲁⲥⲧⲏⲣⲓⲟⲛ ⲉ ⲧ ⲙⲙⲁⲩ ⲁⲩ ⲧⲁⲁ ϥ ⲉⲧⲟⲟⲧ ϥ ⲛ ⲟⲩ ⲛⲟϭ ⲛ ⲛ ⲁⲥⲕⲏⲧⲏⲥ ⲉ ⲡⲉϥ ⲣⲁⲛ ⲡⲉ ⲁⲡⲁ ⲗⲟⲩⲅⲓⲟⲥ , ⲉ ϥ ⲕⲟⲥⲙⲉⲓ ϩⲙ ⲡ ϣⲁϫⲉ ⲛ ⲛⲉⲅⲣⲁⲫⲏ ⲉⲧ ⲟⲩⲁⲁⲃ ⲙⲛ ⲧ ⲇⲓⲁⲕⲣⲏⲥⲓⲥ ⲧ ⲙⲁⲁⲩ ⲛ ⲛ ⲁⲣⲉⲧⲏ ⲧⲏⲣ ⲟⲩ · ⲁ ϥ ⲡⲁⲓⲇⲁⲅⲱⲅⲉⲓ ⲟⲛ ⲙⲙⲟ ϥ ϩⲛ ⲧ ⲡⲓⲥⲧⲓⲥ ⲙⲛ ⲛⲁ ⲕⲟⲗⲟⲑⲓⲁ ⲛⲓⲙ ⲉⲧ ⲡⲣⲉⲡⲉⲓ ⲉ ⲡ ⲃⲓⲟⲥ ⲛ ⲧ ⲙⲛⲧ ⲙⲟⲛⲁ ⲭⲟⲥ · ⲛⲧⲉⲣⲉ ϥ ⲣⲟⲩⲟⲉⲓϣ ⲉ ϥ ⲡⲟⲗⲓⲧⲉⲩⲉ ϩⲙ ⲡ ⲙⲟⲛⲁⲥⲧⲏⲣⲓⲟⲛ ϩⲛ ⲛ ⲁⲣⲉⲧⲏ ⲙ ⲡⲉ ⲭ-ⲥ-˽ ⲉⲧⲉ ⲡⲉ ⲑⲃⲃⲓⲟ ⲡⲉ ⲙⲛ ⲧ ⲙⲛⲧ ⲣⲙⲣϣ ⲙⲛ ⲧ ⲙⲛⲧ ⲁⲡⲟⲧⲁⲕⲧⲓⲕⲟⲥ ⲙⲛ ⲡ ⲕⲉ ⲥⲉⲉⲡⲉ ⲛ ⲛⲁ ⲣⲉⲧⲏ–ⲉⲧ ⲉⲓⲛⲉ ⲛ ⲛⲁⲓ–ⲁ ϥ ⲙⲧⲟⲛ ⲙⲙⲟ ϥ ⲛϭⲓ ⲡⲉ ⲡⲣⲟⲉⲥⲧⲟⲥ ⲙ ⲡ ⲙⲟⲛⲁⲥⲧⲏⲣⲓⲟⲛ ⲉⲧ ⲙⲙⲁⲩ , ⲉ ⲩ ⲣⲱⲙⲉ ⲡⲉ ⲛ ⲛⲉⲥⲩⲭⲟⲥ ⲁⲩⲱ ⲛ ⲉⲓⲣⲏⲛⲓⲕⲟⲥ , ⲉ ⲁ ⲩ ⲕⲁⲑⲓⲥⲧⲁ ⲛ ⲕⲉ ⲟⲩⲁ ⲉ ⲡⲉϥ ⲙⲁ · ⲧⲟⲧⲉ ⲁ ⲩ ⲧⲁⲣⲁⲭⲏ ϣⲱⲡⲉ ϩⲛ ⲧ ⲉⲕⲕⲗⲏⲥⲓⲁ ⲙ ⲡ ⲙⲟ ⲛⲁⲥⲧⲏⲣⲓⲟⲛ ⲧⲁⲓ ⲧⲉ ϯⲁ · ⲉ ⲩ ⲥⲟⲟⲩⲛ ⲧⲏⲣ ⲟⲩ ⲛ ⲛ ⲁⲡⲁ ⲗⲟⲩⲕⲓⲟⲥ ⲁⲩⲱ ⲉ ⲩ ϭⲱϣⲧ ⲛⲥⲱ ϥ ⲧⲏⲣ ⲟⲩ ϩⲱⲥ ⲛⲧⲟϥ ⲡ ⲉⲧ ⲛⲁ ⲡⲣⲟϩⲓⲥⲧⲁ ⲙⲙⲟ ⲟⲩ ⲙⲛⲛⲥⲁ ⲡⲉⲛⲧ ⲁ ϥ ⲛⲕⲟⲧⲕ · ⲗⲟⲓⲡⲟⲛ ⲛⲧⲉⲣⲉ ⲡ ⲡ ⲉⲧ ⲟⲩⲁⲁⲃ ⲕⲁⲧⲁ ⲗⲁⲙⲃⲁⲛⲉ ⲙⲙⲟ ϥ ⲙ ⲡⲉ ϣⲧⲟⲣⲧⲣ ⲉⲧ ⲧⲏϣ ⲉϣⲱ ⲡⲉ ⲛ ⲧⲉϥ ⲁⲫⲟⲣⲙⲏ , ⲁ ϥ ⲥⲟⲧⲡ ⲥ ⲛⲁ ϥ ⲉ ⲗⲟ ⲙⲙⲟ ⲟⲩ ϩⲁ ⲡⲉⲩ ϩⲟ ⲉⲧⲉ ⲡⲁⲓ ⲡⲉ ⲛ ϥ ⲉⲓ ⲉⲃⲟⲗ ϩⲙ ⲡ ⲙⲟⲛⲁⲥⲧⲏⲣⲓⲟⲛ ⲉⲧ ⲙⲙⲁⲩ ⲛⲧⲉ ⲡ ⲙⲁ ⲉ ⲍⲩⲭⲁⲍⲉ · ⲙⲁⲗⲓⲥⲧⲁ ⲙ ⲡⲉ ϥ ⲗⲟ ⲉ ϥ ⲡⲏⲧⲛ ⲥⲁ ⲡⲉ ⲑⲃⲃⲓⲟ ⲉⲛⲉϩ ⲛ ⲑ ⲉ ⲙ ⲡⲉϥ ϫⲟⲉⲓⲥ · ⲛⲁⲓ ⲇⲉ ⲉ ϥ ⲙⲉⲉⲩⲉ ⲉⲣⲟ ⲟⲩ ⲁ ϥ ⲙⲟⲩⲧⲉ ⲉ ⲡⲉϥ ⲙⲁⲑⲏⲧⲏⲥ ⲁⲡⲁ ⲗⲟⲅⲅⲓⲛⲟⲥ ⲡⲉϫⲁ ϥ ⲛⲁ ϥ ϫⲉ · ⲡⲁ ϣⲏⲣⲉ , ⲧⲛ ⲥⲟⲟⲩⲛ ϫⲉ ⲟⲩ ϩⲟⲩⲟ ⲡⲉ ⲉ ⲧⲣⲉ ⲛ ⲥⲉ ⲛ ⲡⲉⲛ ⲙⲟ ⲛⲁⲥⲧⲏⲣⲓⲟⲛ ⲉⲃⲟⲗ ϩⲙ ⲡⲉⲛ ⲱⲛϩ · ⲁⲗⲗⲁ ϫⲉⲕⲁⲥ ⲛ ⲛ ϣⲱⲡⲉ ⲛⲁⲓϯⲟⲥ ⲛ ⲟⲩ ϣⲧⲟⲣⲧⲣ ⲛ ⲧⲉⲓ ⲙⲓⲛⲉ ⲛⲧⲉ ⲟⲩ ⲕⲣⲓⲙⲁ ϣⲱⲡⲉ ⲛⲁ ⲛ ϯ ⲙⲉⲉⲩⲉ ϫⲉ ⲛⲁⲛⲟⲩ ⲥ ⲉ ⲧⲣⲉ ⲛ ⲛⲁ ⲛⲁⲭⲱⲣⲓ ⲛⲁⲛ ⲉ ⲩ ⲙⲁ ⲙⲁⲩⲁⲁ ⲛ , ⲕⲁⲧⲁ ⲡ ⲉⲧ ⲥⲏϩ ϩⲛ ⲛⲙ ⲡⲁⲣⲣⲟⲓⲙⲓⲁ ϫⲉ · ⲛⲁⲛⲟⲩ ⲥⲉⲟⲩⲱϩ ϩⲛⲟⲩ ⲕⲗϫⲉ ϩⲛ ⲟⲩ ϫⲉⲛⲉⲡⲱⲣ ⲉϩⲟⲩⲉ ⲉ ⲟⲩⲱϩ ϩⲛ ⲟⲩ ⲏⲓ ⲛ ⲃⲣⲣⲉ ⲙⲛ ϩⲉⲛ ⲙⲁ ⲉⲩϫⲏϩ ϩⲛ ⲟⲩ ⲙⲓϣⲉ · ⲥ ⲣ ⲛⲟϥⲣⲉ ⲛⲁ ⲛ ⲟⲩⲛ ⲉ ⲧⲣⲉ ⲛ ⲁⲛⲁⲭⲱⲣⲉⲓ ⲛⲁ ⲛ ϩⲛ ⲟⲩ ⲙⲁ ⲙⲁⲩⲁⲁ ⲛ ⲛ ⲧⲛ ⲥ ϥⲉ ⲉ ⲡ ⲟⲩϫⲁⲓ ⲛ ⲛⲉⲛ ⲯⲩⲭⲏ , ⲡⲁⲓ ⲛⲧ ⲁ ⲛⲁⲡⲟⲧⲁⲥⲥⲉⲙ ⲡ ⲕⲟⲥ ⲙⲟⲥ ⲙⲛ ⲛⲉⲧⲛ ϩⲏⲧϥ ⲉⲧⲏⲏⲏⲧ ϥ , ⲛ ϩⲟⲩⲟ ⲉⲣⲟ ⲥ ⲛ ⲧⲛ ϩⲙⲟⲟⲥ ϩⲙ ⲡⲉⲓ ⲙⲁ ⲉ ⲧⲣⲉ ⲛ ⲛⲁⲩ ⲉ ⲧ ⲇⲓⲁⲥⲧⲣⲟⲫⲏ ⲙ ⲡⲉⲛ ⲙⲟⲛⲁⲥⲧⲏⲣⲓⲟⲛ ⲧⲁⲓ ⲧⲉ ⲧⲉ ϯⲁⲛⲧⲁ ⲩ ⲉⲓ ⲉⲃⲟⲗ ϩⲙ ⲡⲉⲩ ⲙⲟⲛⲁⲥⲧⲏⲣⲓⲟⲛ ⲉⲧⲃⲏⲏⲧ ⲥ · ⲙⲁⲗⲗⲟⲛ ⲇⲉ ⲟⲩ ⲟⲓⲕⲟⲛⲟⲙⲓⲁ ⲛ ⲧⲉ ⲡ ⲛⲟⲩⲧⲉ ⲧⲛⲧⲁ ⲥ ϣⲱⲡⲉ ϫⲉⲕⲁⲥ ⲉϥⲉ ⲟⲩⲱⲛϩ ⲉⲃⲟⲗ ⲛ ⲛⲉ ⲭⲁⲣⲓⲥ ⲛ ⲧⲉϥ ⲙⲛⲧ ⲁⲅⲁⲑⲟⲥ ⲉⲧ ⲟⲓⲕⲟ ⲛⲟⲙⲓ ⲛ ⲛ ⲥⲱⲙⲁ ⲙⲛ ⲛⲉⲛ ⲯⲩⲭⲏ ϩⲓⲧⲛ ⲛⲉϥ ⲥⲱⲧⲡ ⲁⲩⲱ ⲛⲧⲉ ⲟⲩ ⲙⲏⲏϣⲉ ⲟⲩϫⲁⲓ ⲉ ⲃⲟⲗ ϩⲓⲧⲟⲟⲧ ⲟⲩ · ⲛⲧⲉⲣ ⲟⲩ ⲉⲓ ⲇⲉ ⲉⲃⲟⲗ ϩⲙ ⲡⲉⲩ ⲙⲟⲛⲁⲥⲧⲏⲣⲓⲟⲛ ⲁ ⲩ ⲕⲁⲧⲁⲛⲧⲁ ⲉ ⲩ ϯ ⲙⲉ ϩⲛ ⲧⲉ ⲭⲱⲣⲁ ⲉⲧ ⲙⲙⲁⲩ ⲛ ⲧⲉⲧⲗⲩⲕⲓⲁ ⲉ ϥ ⲥ ϭⲣⲉϩⲧ ⲁⲩⲱ ⲁ ⲩ ⲟⲱϩ ϩⲛ ⲟⲩ ⲉ ⲕ ⲕⲗⲏⲥⲓⲁ ϩⲙ ⲡ ϯ ⲙⲉ ⲉⲧ ⲙⲙⲁⲩ ⲉ ⲩ ⲙⲟⲩⲧⲉ ⲉⲣⲟ ⲥ ϩⲙ ⲡ ⲣⲁⲛ ⲙ ⲡ ϩⲁⲅⲓⲟⲥ ⲉⲧ ⲧⲁⲓⲏⲩ ⲙ ⲙⲁⲣⲧⲩ ⲡⲟⲥ ⲑⲉⲟⲕⲇⲓⲥⲧⲟⲥ · ⲡⲉⲓ ⲕⲉ ⲟⲩⲁ ⲇⲉ ⲟⲛ ⲛⲧ ⲁ ϥ ϣⲱⲡⲉ ⲛ ⲧⲉⲓ ϩⲉ ϩⲁⲡⲗⲱⲥ ⲁⲗⲗⲁ ϫⲉⲕⲁⲥ ⲉⲣⲉ ⲛⲉ ϣⲡⲏⲣⲉ ⲙ ⲡ ⲛⲟⲩⲧⲉ ⲟⲩⲱⲛϩ ⲉⲃⲟⲗ , ⲕⲁⲧⲁ ⲑ ⲉ ⲛ ⲧⲁ ⲡⲁⲓ ⲟⲩⲱⲛϩ ⲉⲃⲟⲗ ϩⲓⲧⲛ ⲑ ⲉⲣⲙⲏⲛⲓⲁ ⲙ ⲡ ⲣⲁⲛ ⲉⲧ ⲧⲁⲓⲏⲩ ⲙ ⲡ ⲙⲁⲣⲧⲩⲣⲟⲥ ⲑⲉⲟⲕⲇⲓⲥⲧⲟⲥ , ⲉ ϥ ϣⲣⲡ ⲥⲩⲙⲁⲛⲉ ⲛ ⲛ ⲉⲧ ⲛⲁ ϣⲱⲡⲉ ϩⲙ ⲡⲉϥ ⲉⲩⲕⲧⲏⲣⲓⲟⲛ ϩⲓⲧⲛ ⲛⲉⲓ ⲡ ⲉⲧ ⲟⲩⲁⲁⲃ · ⲑ ⲉⲟⲕ ⲇⲓⲥⲧⲟⲥ ⲅⲁⲣ ⲉ ϣⲁ ⲩ ϩⲉⲣⲙⲏⲛⲉⲩⲉ ⲙⲙⲟ ϥ ϫⲉ · ⲡ ⲉⲛⲧ ⲁ ⲩ ⲕⲟⲧ ϥ ϩⲓⲧⲙ ⲡ ⲛⲟⲩⲧⲉ , ϩⲙ ⲡ ⲧⲣⲉ ⲛⲉⲓ ⲡ ⲉⲧ ⲟⲩⲁⲁⲃ ⲉⲧ ⲙⲙⲁⲩ ϫⲓ ⲕⲱⲧ ϩⲙ ⲡ ⲣⲁⲛ ⲙ ⲡ ⲙⲁⲣⲧⲩⲣⲟⲥ ϩⲓⲧⲛ ⲛⲉⲩ ⲁⲥⲕⲏⲥⲓⲥ ⲙⲛ ⲛⲉⲩ ⲁⲅⲱⲛ ⲉⲧ ⲟϣ · ⲁ ⲩ ⲕⲱⲧ ϩⲱ ⲟⲩ ⲛ ϩⲉⲛ ⲁϣⲏ ⲙ ⲯⲩⲭⲏ ϩⲓⲧⲛ ⲛⲉ ϣⲡⲏⲣⲉ ⲙⲛ ⲛ ⲧⲁⲗϭⲟ ⲛⲧ ⲁ ⲡ ⲛⲟⲩⲧⲉ ⲉⲛⲉⲣⲅⲉⲓ ⲙⲙⲟ ⲩ ⲟ ⲃⲟⲗ ϩⲓⲧⲟⲟⲧ ⲟⲩ ϩⲙ ⲡ ⲧⲟⲡⲟⲥ ⲉⲧ ⲙⲙⲁⲩ · ⲛⲧⲉⲣ ⲟⲩ ⲟⲩⲱϩ ϩⲙ ⲡ ⲙⲁ ⲉⲧ ⲙⲙⲁⲩ ⲛⲉⲣⲉ ϩⲁϩ ⲛⲏⲩ ϩⲛ ⲧ ⲡⲉⲣⲓⲭⲱⲣⲟⲥ ⲉ ⲩ ⲉⲓⲛⲉ ⲛ ⲛ ⲉⲧ ϣⲱⲛⲉ , ⲛ ϩⲟⲩⲟ ⲇⲉ ⲛ ⲉⲧⲉⲣⲉ ⲛⲉ ⲡⲛⲁ ⲛ ⲛ ⲁⲕⲁⲑⲁⲣ ⲧⲟⲛ ϩⲓⲱ ⲟⲩ , ⲉ ⲩ ϫⲧⲟ ⲙⲙⲟ ⲟⲩ ϩⲙ ⲕⲟⲓⲙⲏⲧⲏⲣⲓⲟⲛ ⲉⲧ ⲙⲙⲁⲩ · ⲁⲩⲱ ⲛⲉⲩ ⲙⲁⲧⲉ ⲙ ⲡ ⲧⲁⲗϭⲟ ϩⲓⲧⲛ ⲛⲉ ϣⲗⲏⲗ ⲙ ⲡ ⲡ ⲉⲧ ⲟⲩⲁⲁⲃ ⲉⲧ ⲙⲙⲁⲩ · ⲟⲩ ⲥϩⲓⲙⲉ ⲅⲁⲣ ⲉⲣⲉ ⲟⲩ ⲡⲛⲁ ⲛ ⲛ ⲁⲕⲁⲑⲁⲣⲧⲟⲛ ϩⲓⲱⲱ ⲥ ⲉ ϥ ⲛⲁϣⲧ ⲉⲙⲁⲧⲉ , ⲇⲁⲓ ⲇⲉ ⲛⲉ ⲥ ⲉⲓⲣⲉ ⲛ ϩⲉⲛ ⲛⲟϭ ⲛ ϣⲧⲟⲣⲧⲣ ⲙⲛ ϩⲉⲛ ⲧⲁⲣⲁⲭⲏ ϩⲓⲧⲙ ⲡ ⲇⲁⲓⲙⲱⲛ ⲉⲧ ⲛϩⲏⲧ ⲥ ϩⲱⲥⲧⲉ ⲟⲩⲟⲛ ⲛⲓⲙ ⲉⲧ ⲛⲁ ϩⲱⲛ ⲉϩⲟⲩⲛ ⲉⲣⲟ ⲥ ⲛ ⲥ ⲡⲁϩ ⲛⲉⲩ ϩⲟⲓⲧⲉ ⲁⲩⲱ ⲟⲛ ⲡⲉⲩ ⲕⲉ ⲥⲱⲙⲁ · ⲛⲧⲉⲣ ⲟⲩ ⲛⲧ ⲥ ⲉⲣⲁⲧ ⲟⲩ ⲛ ⲛ ϩⲙϩⲁⲗ ⲙ ⲡ ⲛⲟⲩⲧⲉ ⲁⲩⲱ ⲛ ⲥⲉ ⲥⲡⲥⲱ ⲡ ⲟⲩ ϫⲉ ⲉⲩⲉ ϣⲗⲏⲗ ⲉϫⲱ ⲥ ⲛ ⲥ ⲙⲁⲧⲉ ⲙ ⲡ ⲧⲁⲗϭⲟ ϩⲓⲧⲛ ⲛⲉⲩ ⲡⲣⲉⲥⲃⲓⲁ , ⲁ ⲥⲁⲣⲭⲉⲓ ⲇⲉ ⲟⲛ ⲛ ϯ ⲁⲥ ⲡⲁⲣⲁⲥⲥⲉ ⲁⲩⲱ ⲛⲉ ⲡⲉⲓ ⲭⲉⲣⲉⲓ ⲉⲛⲉ ⲧⲙ ⲡⲉⲥ ⲕⲱⲧⲉ · ⲧⲟⲧⲟ ⲁ ⲥ ϩⲉ ϩⲁ ⲛⲉⲩ ⲟⲩⲉⲣⲏⲧⲉ ⲁ ⲥ ϭⲱ ⲉ ⲥ ϩⲓⲧⲉ ϩⲓⲧⲙ ⲡⲉ ⲡ-ⲛ-ⲁ- ⲙ ⲡⲟⲛⲏⲣⲟⲛ ⲉⲧ ⲛⲙⲙⲁ ⲥ ⲁⲩⲱ ⲛⲉ ⲥ ⲛⲉϫ ⲥⲃⲏⲏⲧⲉ ⲉⲃⲟⲗ ϩⲛ ⲣⲱⲥ · ⲛⲧⲉⲣⲉ ⲥ ⲱϣ ⲉⲃⲟⲗ ϩⲛ ⲟⲩ ⲛⲟϭ ⲛ ϩⲣⲟⲟⲩ ⲛⲉ ⲁ ⲥ ⲣ ⲑ ⲉ ⲛ ⲛ ⲉⲧ ⲙⲟⲟⲩⲧ ⲡⲉ · ⲧⲟⲧⲉ ⲡ ⲙⲁⲕⲁⲣⲓⲟⲥ ⲗⲟⲩⲕⲓⲟⲥ ⲛⲧⲉⲣⲉ ϥ ϣ ⲛϩⲧⲏ ϥ ϩⲁⲣⲟ ⲥ ⲁ ϥ ⲁⲣⲭⲉⲓ ⲛ ϣⲗⲏⲗ ⲁⲩⲱ ⲉⲧ ⲁⲗⲉ ⲛⲉϥ ϭⲓϫ ⲉϫⲱ ⲥ ⲁ ϥ ⲟⲩⲉϩ ⲥⲁϩⲛⲉ ⲙ ⲡⲉϥ ⲙⲁⲑⲏⲧⲏⲥ ⲗⲟⲅⲅⲓⲛⲟⲥ ⲉ ⲧⲣⲉ ϥ ϣⲗⲏⲗ ϩⲱⲱ ϥ ⲁⲩⲱ ⲛ ϥ ⲕⲱ ⲛ ⲛⲉϥ ϭⲓϫ ϩⲣⲁⲓ ⲉϫⲱ ⲥ ⲛ ϥ ⲥⲫⲣⲁⲅⲓ ⲍⲉ ⲙⲙⲟ ⲥ · ⲡⲁⲓ ⲇⲉ ⲛⲧⲉⲣ ⲟⲩ ⲁⲁ ϥ ⲁ ⲡ ⲇⲁⲓⲙⲱⲛⲓⲟⲛ ⲉⲓ ⲉⲃⲟⲗ ⲛϩⲏⲧ ⲥ ⲛ ⲧⲉⲩ ⲛ ⲟⲩ ⲁⲩⲱ ⲁ ⲥ ⲧⲱⲟⲩⲛ ⲛ ⲑ ⲉ ⲙ ⲡⲉⲛⲧ ⲁ ϥ ⲧⲱⲟⲩⲛ ϩⲁ ⲡ ϩⲓⲛⲏⲃ ⲉ ⲁ ⲥ ⲧⲃⲃⲟ ⲉⲃⲟⲗ ϩⲛ ⲧ ⲙⲁⲥ ⲧⲓⲅⲝ ⲉⲧ ⲛⲙⲙⲁ ⲥ · ⲁⲩⲱ ⲛ ⲧⲉⲓ ϩⲉ ⲁ ⲥ ϣⲱⲡⲉ ⲉ ⲥ ⲇⲓⲁⲕⲟⲛⲉⲓ ⲉ ⲛ ⲉⲧ ϣⲱⲛⲉ ϩⲙ ⲡ ⲙⲁⲣⲧⲏⲣⲓⲟⲛ ϫⲓⲛ ⲉ ⲡⲉ ϩⲟⲟⲩ ⲉⲧ ⲙⲙⲁⲩ ϣⲁ ⲡⲉ ⲥⲙⲟⲩ · ⲡⲁⲓ ⲟⲩⲛ ⲡⲉ ⲡ ϣⲟⲣⲡⲙ ⲙⲁⲉⲓⲛ ⲛⲧ ⲁ ⲡ ⲛⲟⲩⲧⲉ ⲉⲛⲉⲣⲅⲉⲓ ⲙⲙⲟ ϥ ⲉⲃⲟⲗ ϩⲓⲧⲟⲟⲧ ⲟⲩ ⲙⲛⲛⲥⲁ ⲧⲣⲉ ⲩ ⲉⲓ ⲉ ⲃⲟⲗ ϩⲙ ⲙⲟⲛⲁⲥⲧⲏⲣⲓⲟⲛ ⲛ ⲥⲉ ⲟⲩⲱϩ ϩⲛ ⲧ ⲉⲕⲕⲗⲏⲥⲓⲁ ⲉⲧ ⲙⲙⲁⲩ ·
ϯ ⲛⲁ ϫⲱ ⲇⲉ ⲟⲛ ⲛ ⲕⲉ ϣⲡⲏⲣⲉ ⲉ ⲁ ⲡ ⲛⲟⲩⲧⲉ ⲁⲁ ⲥ ⲉⲃⲟⲗ ϩⲓⲧⲟⲟⲧ ⲟⲩ ⲛ ⲛϥ ϩⲙϩⲁⲗ · ⲛⲉ ⲩⲛ ⲟⲩ ⲣⲱⲙⲉ ϩⲛ ⲧ ⲡⲉⲣⲓⲭⲱⲣⲟⲥ ⲉⲧ ⲙⲙⲁⲩ ⲉ ⲩⲛⲧⲁ ϥ ⲙⲙⲁⲩ ⲛ ⲛ ⲟⲩ ϣⲏⲣⲉ ⲛ ⲛⲉⲩⲅⲉⲛⲏⲥ ⲉ ⲁ ϥ ⲉⲓ ⲉ ⲑ ⲏⲗⲏⲕⲓⲁ ⲛ ⲧ ⲙⲛⲧ ϣⲏⲣⲉ ϣⲏⲙ · ⲛⲉ ⲩ ⲛ ⲟⲩ ⲥϩⲓⲙⲉ ⲇⲉ ϫⲉ ⲫⲗⲁⲃⲓⲁ , ⲁ ⲥ ϭⲟⲓⲗⲉ ⲛ ⲟⲩ ⲕⲣⲁⲙⲁⲧⲓⲟⲛ ⲉ ⲛ ⲉⲓⲟⲧⲉ ⲙ ⲡ ϣⲏⲣⲉ ϣⲏⲙ ⲉⲧ ⲙⲙⲁⲩ , ⲁⲛⲁⲓ ⲇⲉ ⲧⲁⲁ ϥ ⲙ ⲡⲉⲩ ϣⲏⲣⲉ ⲉ ⲧⲣⲉ ϥ ⲥⲕⲉⲡⲁⲍⲉ ⲙⲙⲟ ϥ · ⲁ ⲥ ϣⲱⲡⲉ ⲇⲉ ⲛⲧⲉⲣⲉ ⲡ ϣⲏⲣⲉ ϣⲏⲙ ⲙⲟⲩ ϩⲛ ⲟⲩ ϣⲡ ⲛ ϣⲱⲡ ⲉ ⲛⲉⲣⲉ ⲛⲉϥ ⲉⲓⲟⲧⲉ ⲡⲉ ⲟ ⲛ ⲁⲧ ⲥⲟⲟⲩⲛ ⲉ ⲡ ⲙⲁ ⲉⲧⲉⲣⲉ ⲡⲉⲕ ⲣⲁⲙⲁⲇⲓⲟⲛ ⲛϩⲏⲧ ϥ · ⲁ ⲧⲉ ⲥϩⲓⲙⲉ ⲉⲧ ⲙⲙⲁⲩ ⲫⲗⲁⲃⲓⲁⲛⲏ ⲉⲓ ⲉ ⲥ ϣⲓⲛⲉ ⲛⲥⲁ ⲧⲉⲥ ⲡⲁⲣⲁⲑⲏⲕⲏ ⲉⲧⲉ ⲡⲉⲕ ⲣⲁⲙⲙⲁⲧⲓⲟⲛ ⲡⲉ ⲛⲧ ⲁ ⲥ ϭⲁ–ⲱ– ϥ ⲉⲣⲟ ⲟⲩ ⲁⲩⲱ ⲛⲧⲉⲣ ⲟⲩ ⲁⲡⲟⲣⲉⲓ ⲙⲡ ⲟⲩ ϭⲛⲧ ϥ , ⲉⲃⲟⲗ ϫⲉ ⲙⲡ ⲟⲩ ⲉⲓⲙⲉ ⲉ ⲡ ⲙⲁ ⲛ ⲧⲁ ⲡ ϣⲏⲣⲉ ϣⲏⲙ ⲕⲁⲁ ϥ ⲛ ϩⲏⲧ ϥ , ⲁ ⲥ ⲁⲡⲉⲓⲗⲉ ⲇⲉ ⲛⲁ ⲩ ϩⲛ ⲟⲩ ⲛⲟϭ ⲛ ϭⲱⲛⲧ ϩⲱⲥⲧⲉ ⲛⲥⲁⲁⲩ ⲛⲁ ⲥ ⲛ ϩⲙ ϩⲁⲗ , ⲛⲧⲉⲣ ⲟⲩ ⲥⲱⲧⲙ ⲉ ⲛⲁⲓ ⲛϭⲓ ⲛⲉⲓ ⲙⲁⲕⲁⲣⲓⲟⲥ ⲉⲩϣⲁⲛ ⲧⲙ ⲁⲡⲟⲕⲁⲑⲓⲥⲧⲁ ⲛ ⲁⲥ ⲙ ⲡⲉⲥ ⲕⲣⲁⲙⲙⲁⲧⲓⲟⲛ · ⲧⲟⲧⲉ ⲛ ⲉⲓⲟⲧⲉ ⲙ ⲡ ϣⲏⲣⲉ ϣⲏⲙ ⲛⲧⲉⲣ ⲟⲩ ϭⲱ ⲉ ⲩ ⲉⲛⲱ ⲭⲗⲉⲓ ⲛⲁ ⲩ ϩⲓⲧⲛ ⲧⲉ ⲥϩⲓⲙⲉ ⲉⲧ ⲙⲙⲁⲩ ⲁ ⲩ ⲕⲱ ⲙ ⲡⲉⲩ ϣⲏⲣⲉ ⲛ ⲟⲩⲉϣ ⲛ ⲧⲟⲙⲥ ⲁ ⲩ ϯ ⲙⲡⲉⲩⲟⲩⲟⲓ ϩⲛ ⲟⲩ ϭⲉⲡⲏ ⲉ ⲡ ⲧⲟⲡⲟⲥ ⲉⲧⲉⲣⲉ ⲛ ⲉⲧ ⲟⲩⲁⲁⲃ ⲛϩⲏⲧ ϥ ⲙⲛ ϩⲉⲛ ⲕⲉⲛⲟϭ ⲙ ⲙⲏⲏϣⲉ ⲉ ⲩ ⲟⲩⲏϩ ⲛⲥⲱ ⲟⲩ , ⲉⲧⲉ ⲛⲉⲩ ⲥⲩⲅⲅⲉⲛⲏⲥ ⲛⲉ ⲙⲛ ⲛⲉⲩ ⲣⲙⲣⲁⲩⲏ · ⲁ ⲩ ⲡⲁϩ ⲧ ⲟⲩ ϩⲁⲣⲁⲧ ⲟⲩ ⲛ ⲛⲉ ⲟⲩⲉⲣⲏⲧⲉ ⲛ ⲛ ⲁⲡⲁ ⲗⲟⲩⲕⲓⲟⲥ ⲙⲛ ⲁⲡⲁ ⲗⲟⲅⲅⲓⲛⲟⲥ ⲉ ⲩ ⲡⲁ ⲣⲁⲕⲁⲗⲉⲓ ⲙⲙⲟ ⲟⲩ ⲉ ⲩ ϫⲱ ⲙⲙⲟ ⲥ ϫⲉ · ⲥⲟⲡⲥ ⲙ ⲡ ϫⲟⲉⲓⲥ ⲡⲉ ⲭ-ⲥ- ⲡ ⲉⲧⲉⲧⲛ ⲟ ⲛⲁ ϥ ⲛ ϩⲙϩⲁⲗ ϫⲉⲕⲁⲥ ⲉϥⲉ ⲟⲩⲱⲛϩ ⲉⲃⲟⲗ ⲛ ⲧⲉ ⲯⲩⲭⲏ ⲙ ⲡⲉ ⲛϣⲏⲣⲉ ⲛⲧ ⲁ ϥ ⲙⲟⲩ ⲛ ⲧⲛ ⲉⲓⲙⲉ ⲉⲃⲟⲗ ϩⲓⲧⲟⲟⲧ ϥ ϫⲉ ⲛⲧ ⲁ ϥ ⲟⲩⲁϩ ⲡⲉⲕ ⲣⲁⲙⲙⲁⲧⲓⲟⲛ ⲧⲱⲛ , ⲡⲁⲓ ⲛⲧ ⲁ ⲟⲩ ⲥϩⲓⲙⲉ ⲛ ⲣⲙ ⲙ ⲁⲟ ϭⲁⲗⲱⲱ ϥ ⲉⲣⲟ ⲛ ⲉ ⲥ ⲁⲡⲉⲓⲗⲏ ⲉⲣⲟ ⲛ ⲧⲉⲛⲟⲩ ⲉ ⲧⲣⲉ ⲥ ⲁⲁ ⲛ ⲛ ϩⲙϩⲁⲗ ⲉϣⲱⲡⲉ ⲙⲡⲉⲛ ϭⲛ ⲡⲉⲕ ⲣⲁⲙⲁⲧⲓⲟⲛ ⲛⲧ ⲛ ⲧⲁ ⲁϥ ⲛⲁ ⲥ · ⲁⲩⲱ ⲛⲧⲉⲣ ⲟⲩ ⲥⲱⲧⲙ ⲉ ⲛⲁⲓ ⲛϭⲓ ⲙⲙⲁⲕⲁⲣⲓⲟⲥϩⲓⲧⲛ–ⲛ– ⲉ ⲓⲟⲧⲉ ⲙ ⲡ ϣⲏ ⲣⲉ ϣⲏⲙ ⲁ ⲩ ϣⲛ ϩⲧⲏ ⲩ ϩⲁⲣⲟ ⲟⲩ ϩⲓⲧⲛ ⲧ ⲁⲅⲁⲡⲏ ⲙⲛ ⲧ ⲙⲛⲧ ϣⲁ ⲛ ϩⲧⲏ ϥ ⲙ ⲡⲉⲭ-ⲥ- ⲉⲧ ⲛϩⲏⲧ ⲟⲩ , ⲁ ⲩ ⲧⲱⲟⲩⲛ ϩⲛ ⲟⲩ ϭⲉⲡⲏ ⲁ ⲩ ⲟⲩⲁϩ ⲟⲩ ⲛⲥⲱ ⲟⲩ ⲁϫⲛ ⲗⲁⲁⲩ ⲛ ϣⲧⲟⲣⲧⲣ ϩⲓ ⲙⲛⲧ ⲣⲉϥ ϫⲛⲁⲁⲩ · ⲁⲩⲱ ⲛⲧⲉⲣ ⲟⲩ ⲡⲱϩ ⲉ ⲡ ⲏⲓ ⲉⲧⲉⲣⲉ ⲡ ϣⲏⲣⲉ ϣⲏⲙ ⲉ ϥ ⲙⲟⲟⲩⲧ ⲛϩⲏ ⲧ ϥ ⲁ ⲩ–ⲱⲕ ⲉϩⲟⲩⲛ ⲉ ⲡ ⲙⲁ ⲉⲧⲉⲣⲉ ⲡ ⲉⲧ ⲙⲟⲟⲩⲧ ⲛⲕⲟⲧⲕ ⲛϩⲏⲧ ϥ ⲁ ⲩ ⲕⲱⲗϫ ⲛ ⲛⲉⲩ ⲡⲁⲧ ⲁ ⲩ ϣⲗⲏⲗ ϩⲱⲥ ⲉⲣⲉ ⲡ ⲛⲟⲩⲧⲉ ⲟⲩⲱϣ ⲉ ⲟⲩ ⲱⲛϩ ⲉⲃⲟⲗ ⲛ ⲧⲉ ϣⲡⲡⲣⲉ ⲉ ⲡ ⲙⲁⲕⲁ ⲣⲓⲟⲥ ⲁⲡⲁ ⲗⲟⲅⲅⲓⲛⲟⲥ ⲡ ⲉⲧ ⲙⲉϩ ⲛ ⲛ ⲁⲣⲉⲧⲏ · ⲛ ⲧⲉ ⲩⲛⲟⲩ ⲁ ϥ ⲙⲟⲩϩ ⲉⲃⲟⲗ ϩⲙ ⲡⲉ ⲡ-ⲛ-ⲁ- ⲉⲧ ⲟⲩⲁⲁⲃ ⲁ ϥ ⲁⲙⲁϩⲧⲉ ⲛ ⲧ ϭⲓϫ ⲙ ⲡ ϣⲏⲣⲉ ϣⲏⲙ ⲙ ⲡ ⲙⲧⲟ ⲉⲃⲟⲗ ⲙ ⲡ ⲙⲏⲏϣⲉ ⲁⲩⲱ ⲡⲉϫⲁ ϥ ⲛ ⲧⲉⲓ ϩⲉ ϫⲉ · ⲡ ⲛⲟⲩⲧⲉ ⲛⲧ ⲁ ϥ ⲧⲟⲩⲛⲉⲥ ⲗⲁⲍⲁⲣⲟⲥ ⲙ ⲡⲉⲓ ⲟⲩⲟⲉⲓϣ ⲛⲧⲟϥ ⲟⲛ ⲧⲉⲛⲟⲩ ⲡ ⲉⲧ ⲛⲁ ⲕⲧⲟ ⲉⲣⲟ ⲕ ⲙ ⲡⲉⲕ ⲡⲛⲁ ϫⲉⲕⲁⲥ ⲉ ⲕ ⲛⲁ ⲧⲁⲙⲟ ⲛ ϫⲉ ⲛⲧ ⲁ ⲕ ⲕⲁⲡⲉ ⲕ ⲣⲁⲙⲙⲁⲧⲓⲟⲛ ⲛ ⲛ ⲧⲉⲥϩⲓⲙⲉⲛ ⲣⲙ ⲙⲁⲟ ⲉ ⲧⲱⲛ , ϫⲉ ⲛⲛⲉ ⲥ ϥⲉⲓ ⲛ ⲛⲉⲕ ⲉⲓⲟⲧⲉ ⲛ ϩⲙ ϩⲁⲗ · ⲁⲩⲱ ⲛ ⲧⲉ ⲩⲛⲟⲩ ⲁ ⲡⲉ ⲡⲛⲁ ⲙ ⲡ ϣⲏⲣⲉ ϣⲏⲙ ⲕⲧⲟ ϥ ⲉⲣⲟ ϥ ⲁ ϥ ⲧⲱⲟⲩⲛ ⲁ ϥ ϩⲙⲟⲟⲥ ⲁϥ ⲟⲩⲱⲛ ⲛ ⲣⲱ ϥ , ⲉⲣⲉ ⲛ ⲉⲧ ⲁϩⲉ ⲣⲁⲧ ⲟⲩ ⲧⲏⲣ ⲟⲩ ⲥⲱⲧⲙ , ⲁ ϥ ⲧⲁⲙⲟ ⲟⲩ ϫⲉ ⲉⲣⲉ ⲡⲉⲕ ⲣⲁⲙⲙⲁⲧⲓⲟⲛ ⲟⲩⲏϩ ⲧⲱⲛ ϩⲙ ⲡ ⲏⲓ · ⲁⲩⲱ ⲁ ⲩ ϫⲛⲟⲩ ϥ ⲛϭⲓ ⲛⲉϥ ⲉⲓⲟⲧⲉ ⲉ ϩⲉⲛ ⲕⲉ ϩⲃⲏⲩⲉ ⲉ ⲩ ⲟ ⲛ ⲁⲧ ⲥⲟⲟⲩⲛ ⲉⲣⲟ ⲟⲩ ⲁ ϥ ⲁⲡⲟⲗⲟⲅⲓⲍⲉ ⲛⲁ ⲩ ⲉⲧⲃⲉ ϩⲱⲃ ⲛⲓⲙ ⲛ ⲧ ⲁ ⲩ ϫⲛⲟⲩ ϥ ⲉⲣⲟ ⲟⲩ ⲁⲩⲱ ⲛ ⲧⲉⲓ ϩⲉ ⲁ ϥ ⲛⲕⲟⲧⲕ ⲛ ⲧⲉ ⲩⲛⲟⲩ · ⲛⲧⲉⲣ ⲟⲩ ⲛⲁⲩ ⲇⲉ ⲛϭⲓ ⲛ ⲣⲱⲙⲉ ⲛ ⲧ ⲗⲩⲕⲓⲁ ⲉ ⲡⲉⲓ ϩⲱⲃ ⲛ ϣⲡⲏⲣⲉ ⲛⲧ ⲁ ϥ ϣⲱⲡⲉ ϩⲓⲧⲛ ⲛ ⲉⲧ ⲟⲩⲁⲁⲃ ⲁ ⲩ ϯ ⲉ ⲟⲟⲩ ⲙ ⲡ ⲛⲟⲩⲧⲉ ⲡ ⲉⲧ ⲉⲓⲣⲉ ⲛ ⲛⲉⲓ ϣⲡⲏⲣⲉ ⲙⲁⲩⲁⲁ ϥ · ⲛⲧⲉⲣⲉ ⲡ ⲥⲟⲉⲓⲧ ⲇⲉ ⲙⲟⲟϣⲉ ⲉⲧⲃⲏⲏⲧ ⲟⲩ ϩⲛ ⲧⲉ ⲭⲱⲣⲁ ⲉⲧ ⲙⲙⲁⲩ ⲛⲉⲣⲉ ⲡ ⲙⲏⲏϣⲉ ⲧⲏⲣ ϥ ⲉⲓⲛⲉ ϣⲁⲣⲟ ⲟⲩ ⲛ ⲛⲉⲩ ⲣⲱⲙⲉ ⲉⲧ ϣⲱⲛⲉ ϩⲛ ϣⲱⲛⲉ ⲛⲓⲙ ⲉ ⲧⲣⲉ ⲩ ϣⲗⲏⲗ ⲉϫⲱ ⲟⲩ ⲛ ⲥⲉ ⲧⲁⲗϭⲟ ⲟⲩ ⲁⲩⲱ ⲛⲉ ⲩ ϯ ⲛⲁ ⲩ ⲛ ϩⲉⲛ ⲛⲟϭ ⲛ ⲧⲁⲉⲓⲟ · ⲛⲧⲉⲣ ⲟⲩ ϩⲟϫϩϫ ϩⲓⲧⲙ ⲡⲉ ϩⲟⲩⲟ ⲙ ⲡ ⲙⲏⲏϣⲉ ⲉⲧ ⲉⲛⲱⲭⲗⲉⲓ ⲛⲁ ⲩ ⲙⲛ ⲡ ⲉⲟⲟⲩ ⲉⲧ ⲟⲩ ϯ ⲙⲙⲟ ϥ ⲛⲁⲩ , ⲡⲁⲓ ⲉ ⲛ ϥ ⲏⲡ ⲁⲛ ⲛⲁϩⲣⲁ ⲩ ⲉⲧⲃⲉ ⲡⲉⲩ ⲛⲟϭ ⲛ ⲑⲃⲃⲓⲟ , ⲁ ⲩ ϫⲓ ϣⲟϫⲛⲉ ⲗⲟⲓ ⲡⲟⲛ ⲉ ⲧⲣⲉ ⲩ ⲡⲱⲧ ⲛ ϫⲓⲟⲩⲉ ⲛ ⲥⲉ ⲗⲟ ϩⲛ ⲛ ⲉⲧ ⲟϣ ⲉⲧ ⲙⲙⲁⲩ · ⲛⲧⲉⲣ ⲟⲩ ⲉⲓⲙⲉ ⲇⲉ ⲛϭⲓ ⲛ ⲉⲧ ⲟⲩⲏϩ ϩⲙ ⲡⲉⲩ ⲕⲱⲧⲉ ⲁ ⲩ ϭⲱ ⲉ ⲩ ⲣⲟⲉⲓⲥ ⲉⲣⲟ ⲟⲩ ϩⲱⲥ ⲉ ⲛ ⲥⲉ ⲟⲩⲱϣ ⲁⲛ ⲛ ϩⲟⲩ ⲣⲱⲟⲩ ⲙ ⲡⲉⲩ ⲥⲙⲟⲩ ⲙⲛ ⲧⲉⲩ ϭⲓⲛⲟⲩⲱϩ ϩⲁⲧⲏ ⲩ · ⲛⲉ ⲩ ϣⲟⲟⲡ ⲅⲁⲣ ⲛ ϣⲟⲩϣⲟⲩ ⲛ ⲧⲉ ⲭⲱⲣⲁ ⲧⲏⲣ ⲥ ⲉⲧ ⲙⲙⲁⲩ ⲉⲧⲃⲉ ⲧ ⲁϣⲏ ⲛ ⲛⲉ ϣⲡⲏⲣⲉ ⲉⲧ ϣⲟⲟⲡ ⲉⲃⲟⲗ ϩⲓⲧⲟⲟⲧ ⲟⲩ · ⲧⲟⲧⲉ ⲡ ⲙⲁⲕⲁⲣⲓⲟⲥ ⲗⲟⲩⲅⲓⲟⲥ ⲁ ϥ ϫⲓ ⲙ ⲡⲉϥ ⲙⲁⲑⲏⲧⲏⲥ ⲛⲥⲁ ⲟⲩ ⲥⲁ ⲡⲉ ϫⲁ ϥ ⲛⲁ ϥ ϫⲉ · ⲛ ⲧⲛ ⲛⲁ ϣ ϭⲱ ⲁⲛ ⲛ ⲧⲉⲓ ϩⲉ ⲉ ⲛ ϥⲉⲓ ϩⲁ ⲡ ⲉⲟⲟⲩ ⲉⲧ ϣⲟⲩⲉⲓⲧ ⲛ ⲛ ⲡⲱⲙⲉ ⲟⲩⲇⲉⲛⲟⲩ ⲛⲟϥⲣⲉ ⲁⲛ ⲧⲉ ⲛ ⲛⲉⲛ ⲯⲩⲭⲏ · ⲗⲟⲓⲡⲟⲛ ⲡⲁ ϣⲏⲣⲉ ⲥⲱⲧⲙ ⲛ ⲥⲱ ⲓ ⲛ ⲅ ⲧⲱⲟⲩⲛ ϩⲛ ⲟⲩ ϩⲱⲡ ⲛ ⲅ ⲃⲱⲕ ⲉ ⲣⲁⲕⲟⲧⲉ ˽ ϯ ⲥⲱⲧⲙ ⲉⲧⲃⲉ ⲟⲩ ⲙⲟⲛⲁⲥⲧⲏⲣⲓⲟⲛ ⲉ ϥ ⲥⲁ ⲡ ⲉⲙⲛⲧ ⲛ ⲧ ⲡⲟⲗⲓⲥ ⲉⲧ ⲙⲙⲁⲩ ⲉ ϣⲁ ⲩ ⲙⲟⲩⲧⲉ ⲉⲣⲟ ϥ ϫⲉ ⲡ ϩⲉⲛ ⲁⲧⲟⲛ ⲉⲣⲉ ⲟⲩ ⲛⲟϭ ⲛⲉ ⲍⲩⲭⲓⲁ ⲛϩⲏⲧ ϥ ⲕⲁⲧⲁ ⲡ ⲛⲟⲩⲧⲉ ˽ ⲛ ⲅ ϣⲓⲛⲉ ⲛⲥⲁ ⲟⲩ ⲣⲙⲕⲟⲣⲓⲛⲑⲟⲥ ⲉ ⲡⲉϥ ⲣⲁⲛ ⲡⲉ ⲅⲁⲓⲟⲥ ⲉ ϥ ⲟ ⲛ ⲕⲟⲛⲟⲃⲓⲁⲣⲭⲏⲥ ⲉ ⲡⲉϥ ⲕⲟⲛⲟⲃⲓⲟⲛ ⲙⲙⲓⲛⲙⲙⲟ ϥ ⲡⲁⲓ ⲛ ⲧ ⲁ ϥ ⲕⲟⲧ ϥ ϩⲙ ⲡ ⲙⲁ ⲉⲧ ⲙⲙⲁⲩ , ⲛ ⲅ ϭⲱ ⲛϩⲟⲩⲛ ϩⲁⲧⲏ ϥ · ⲁⲩⲱ ϯ ϩⲉⲗⲡⲓⲍⲉ ⲉ ⲡ ϫⲟⲉⲓⲥ ⲡ ⲛⲟⲩⲧⲉ ⲡⲉⲛ ⲥⲱⲧⲏⲣ ϫⲉ ⲕⲁⲛ ⲉ ⲕ ϩⲙ ⲙ ⲁ ⲛⲓⲙ ⲛ ϥ ⲛⲁ ϩⲟⲩⲣⲱⲱⲧ ⲁⲛ ⲛ ⲧ ϭⲓⲛⲟⲩⲱϩ ⲛⲙⲙⲁⲕ ϩⲙ ⲡ ⲥⲱⲙⲁ · ⲁⲩⲱ ⲕⲁⲛ ⲉⲣϣⲁⲛ ⲟⲩ ⲭⲣⲟⲛⲟⲥ ⲟⲩⲱ ⲉ ⲓ ⲙ ⲡⲉⲕ ⲃⲟⲗ ϯ ⲡⲓⲥ ⲧⲉⲩⲉ ⲉ ⲡ ϫⲟⲉⲓⲥ ϫⲉ ϯ ⲛⲏⲩ ϣⲁⲣⲟ ⲕ ⲡⲁⲛⲧⲱⲥⲉⲧⲣⲉ ⲛ ϫⲱⲕ ⲉⲃⲟⲗ ⲙ ⲡ ⲉⲛ ⲇⲣⲟⲙⲟⲥ ϩⲓⲟⲩ ⲥⲟⲡ ϩⲙ ⲡ ⲙⲁ ⲉⲧⲉⲣⲉ ⲡ ϫⲟⲉⲓⲥ ⲛ ⲁⲧⲟϣϥ ⲛⲁ ⲛ ⲕⲁⲧⲁ ⲡⲉϥ ⲟⲩⲱϣ · ⲉ ⲕ ϣⲟⲟⲡ ⲙⲉⲛ ϩⲙ ⲙⲁ ⲛⲓⲙ ⲡⲁ ϣⲏⲣⲉ ⲡⲱⲧ ⲉⲃⲟⲗ ⲙ ⲡ ⲉⲟⲟⲩ ⲉⲧ ϣⲟⲩⲉⲓⲧ ⲛ ⲛ ⲣⲱⲙⲉ ⲁⲩⲱ ⲃⲱⲕ ⲉ ⲡ ⲙⲁⲣⲧⲏⲣⲓⲟⲛ ⲙ ⲡ ϩⲁⲅⲓⲟⲥ ⲙⲏ ⲛⲁ ⲛⲅ ϣⲗⲏⲗ ⲛ ϣⲟⲣⲡ ⲧⲟⲧⲉ ⲛ ⲅ ⲃⲱⲕ ⲉ ⲡ ϩⲉⲛ ⲁ ⲧⲟⲛ ⲛⲅ ϣⲱⲡⲉ ϩⲙ ⲡ ⲙⲟⲛⲁⲥⲧⲏⲣⲓⲟⲛ ⲛ ⲛ ⲁⲡⲁ ⲅⲁⲓⲟⲥ · ⲛⲁⲓ ⲇⲉ ⲛⲧⲉⲣⲉ ϥ ϫⲟⲟⲩ ⲁ ⲩ ϣⲗⲏⲗ ⲁ ⲩ ⲁⲥⲡⲁⲍⲉ ⲛ ⲛⲉⲩ ⲉⲣⲏⲩ ⲁⲩⲱ ⲛ ⲧⲉⲓ ϩⲉ ⲁ ϥ ⲉⲓ ⲉⲃⲟⲗ ϩⲓⲧⲟⲟⲧ ϥ · ⲛⲧⲉⲣⲉ ϥ ⲉⲓ ⲇⲉ ⲉ ⲣⲁⲕⲟⲧⲉ ⲛϭⲓ ⲡ ⲙⲁⲕⲁⲣⲓⲟⲥ ⲁⲡⲁ ⲗⲟⲅⲅⲓⲛⲟⲥ ⲁ ϥ ϣⲓⲛⲉ ϩⲙ ⲡ ϩⲉⲛ ⲁⲧⲟⲛ ⲛⲥⲁ ⲡ ⲙⲟⲛⲁⲥⲧⲏⲣⲓⲟⲛ ⲛ ⲛ ⲁⲡⲁ ⲅⲁⲓⲟⲥ ⲁⲩ ⲱ ⲁⲩ ⲧⲥⲁⲃⲟ ϥ ⲉⲣⲟ ϥ ⲛϭⲓ ϩⲉⲛ ⲣⲱⲙⲉ ⲛ ⲛ ⲉⲩⲗⲁⲃⲏⲥ · ⲛⲧⲉⲣⲉ ϥ ⲉⲓ ⲇⲉ ⲉ ⲡ ⲙⲟⲛⲁⲥⲧⲏ ⲣⲓⲟⲛ ⲁ ϥ ⲕⲱⲗϩ ⲉ ⲡ ⲣⲟ ϩⲛ ⲟⲩ ⲥϭⲣⲉϩⲧ · ⲛⲧⲉⲣⲉ ⲡⲉ ⲙⲛⲟⲩⲧ ⲟⲩⲱ ⲛ ⲙ ⲡ ⲣⲟ ⲁ ϥ ϫⲛⲟⲩ ϥ ϫⲉ · ⲛ ⲧ ⲅ ⲟⲩ ⲉⲃⲟⲗ ⲧⲱⲛ ⲁⲩⲱ ⲛⲧ ⲁ ⲕ ⲉⲓ ⲉ ⲡⲉⲓ ⲙⲁ ⲉⲧⲃⲉ ⲁϣ ⲛ ⲛⲁⲓϯⲁ; ⲁ ϥ ⲟⲩⲱϣⲃ ⲛϭⲓ ⲡ ⲉⲧ ⲑⲃⲃⲓⲏⲩ ϩⲛ ⲟⲩ ⲙⲉ ⲁⲡⲁ ⲗⲟⲅⲅⲓⲛⲟⲥ ⲡⲉϫⲁ ϥ ϫⲉ · ⲁⲛⲅ ⲟⲩ ⲉⲃⲟⲗ ϩⲛ ⲧⲉ ⲭⲱⲣⲁ ⲛ ⲧ ⲗⲩⲕⲓⲁ ⲁⲩⲱ ⲛⲧ ⲁ ⲓ ⲉⲓ ⲉ ⲡⲉⲓ ⲙⲁ ⲉ ⲣ ⲙⲟⲛⲁⲭⲟⲥ · ⲟⲩⲇⲉ ⲅⲁⲣ ⲙⲡⲉ ϥ ⲁ ⲛⲉⲭⲉ ϩⲓⲧⲙ ⲛⲉϥ ⲛⲟϭ ⲛ ⲑⲃⲃⲓⲟ ⲉ ⲧⲣⲉ ϥ ⲙⲟⲩⲧⲉ ⲉⲣⲟ ϥ ⲙⲁⲩⲁⲁ ϥ ϫⲉ ⲟⲩ ⲙⲟⲛⲁⲭⲟⲥ ⲡⲉ · ⲙⲛ ⲕⲗⲁⲃⲧ ϩⲓϫⲱ ϥ ⲟⲩⲇⲉ ⲁ ⲛⲁⲃⲟⲗⲟⲥ ⲟⲩⲇⲉ ⲙ ⲡ ϩⲉⲑⲟⲥ ⲁⲛ ⲡⲉ ⲛⲙ ⲙⲟⲛⲁⲭⲟⲥ ⲛⲝⲉⲛⲓⲕⲟⲥ ⲉ ⲫⲟⲣⲉⲓ ⲛ ⲛⲁⲓ ⲛ ⲧⲉⲓ ϩⲉ , ⲁⲗⲗⲁ ⲕⲟⲗⲟⲃⲓⲟⲛ ϩⲓ ⲡⲁⲗⲗⲓⲛ ϩⲓ ⲙⲟϫ ⲙⲙⲁⲧⲉ , ⲛⲁⲓ ϩⲱⲱ ϥ ⲛ ⲉⲧ ϥ ⲫⲟⲣⲉⲓ ⲙⲙⲟ ⲟⲩ ⲙ ⲡ ⲛⲁⲩ ⲛⲧ ⲁ ϥ ⲉⲓ ⲉ ⲡ ⲙⲟⲛⲁⲥⲧⲏⲣⲓⲟⲛ · ⲛⲉ ⲁ ⲡⲉϥ ⲃⲱ ⲅⲁⲣ ⲣⲱⲧ ⲛ ⲟⲩ ⲕⲟⲩⲓ ϩⲓⲧⲛ ⲧ ⲁϣⲏ ⲛ ⲛⲉ ϩⲟⲟⲩ ⲛⲧ ⲁ ϥ ⲁⲁ ⲩ ϩⲙ ⲡ ⲇⲓⲁⲥⲧⲏⲙⲁ ⲛ ⲧⲉ ϩⲓⲏ ⲛⲧ ⲁ ϥ ⲉⲓ ⲛϩⲏⲧ ⲥ · ⲉⲧⲃⲉ ⲡⲁⲓ ⲙⲡ ⲟⲩ ⲥⲟⲩⲱⲛ ϥ ⲛ ⲧⲉ ⲩⲛⲟⲩ ϫⲉ ⲟⲩ ⲙⲟⲛⲁⲭⲟⲥ ⲡⲉ · ⲡⲉ ⲙⲛⲟⲩⲧ ⲇⲉ ⲡⲉϫⲁ ϥ ⲛⲁ ϥ ϫⲉ · ⲛ ⲅ ⲛⲁ ϣ ⲣ ⲙⲟⲛⲁⲭⲟⲥ ⲁⲛ ⲙ ⲡⲉⲓ ⲙⲁ · ⲕⲁⲓ ⲅⲁⲣ ⲡ ⲕⲁⲛⲱⲛ ⲛ ⲧⲉⲛ ⲯⲁⲗⲙⲱⲇⲓⲁ ⲟⲩ ⲛⲟϭ ⲡⲉ ⲁⲩⲱ ⲧⲛ ϭⲓⲛ ⲟⲩⲱⲙ ⲙⲛ ⲧⲉⲛ ϭⲓⲛⲛⲕⲟⲧⲕ ⲙⲛ ⲡ ⲥⲉⲉⲡⲉ ⲛ ⲛⲉ ϩⲃⲏⲩⲉ ⲥⲉ ϩⲛ ⲟⲩ ⲛⲟϭ ⲙ ⲙⲟⲕϩⲥ ⲙ ⲛⲟⲩ ϩⲓⲥⲉ , ⲙⲛ ⲗⲁⲁⲩ ⲛ ⲥⲟⲗⲥⲗ ⲛϩⲏⲧ ⲟⲩ · ϫⲓ ϭⲉ ⲛⲁ ⲕ ⲛ ϩⲉⲛ ⲟⲉⲓⲕ ⲛ ⲛ ⲉⲩⲗⲟⲅⲓⲁ · ⲡ ϫⲟⲉⲓⲥ ⲛⲙⲙⲁⲕ · ⲛⲧⲟϥ ⲇⲉ ⲡ ⲅⲉⲛⲛⲁⲓⲟⲥ ⲁⲡⲁ ⲗⲟⲅⲅⲓⲛⲟⲥ ⲙ ⲡⲉϥ ⲁⲛ ϯⲗⲓⲅⲉ ⲉ ⲧⲣⲉ ϥ ϫⲱ ⲛⲁ ϥ ⲛ ⲟⲩ ϣⲁϫⲉ ⲁⲗⲗⲁ ⲛⲧⲉⲣⲉ ϥ ⲥⲱⲧⲙ ⲉ ⲡ ⲣⲁⲛ ⲛ ⲧ ⲉⲩⲗⲟⲅⲓⲁ , ⲛ ⲟⲉⲓⲕ ⲙⲉⲛ ⲁ ϥ ϫⲓ ⲧ ⲟⲩ ϩⲙ ⲡⲉ ⲥⲙⲟⲩ , ⲁ ϥ ϩⲩⲡⲟⲙⲓⲛⲉ ϩⲓ ⲡⲙ ⲡ ⲣⲟ ⲛ ⲟⲩ ⲙⲏⲏϣⲉ ⲛ ϩⲟⲟⲩⲉϥ ⲧⲛⲧⲱⲛϥ ϩⲙ ⲡⲉⲓ ⲕⲉ ⲟⲩⲁ ⲉ ⲡ ⲛⲟϭ ⲁⲛⲧⲱⲛⲓⲟⲥ ⲡⲁⲓ ⲛⲧⲉⲣⲉ ϥ ⲃⲱⲕ ϣⲁ ⲡ ⲛⲟϭ ⲡⲁⲩⲗⲟⲥ ⲡ ⲁ ⲛⲁⲭⲱⲣⲓⲧⲏⲥ ⲙⲛ ⲛⲥⲁ ⲡ ⲛⲟϭ ⲛ ϩⲓⲥⲉ ⲛ ⲧⲉ ϩⲓⲏ ⲛ ⲛⲏⲣⲏⲙⲟⲥ ⲛⲧ ⲁ ϥ ϩⲩⲡⲟⲙⲓⲛⲉ ⲉⲣⲟ ⲥ , ⲙⲡⲉ ⲡ ⲛⲟϭ ⲉⲧ ⲙⲙⲁⲩ ϣⲟⲡ ϥ ⲉⲣⲟ ϥ ⲛ ⲧⲉ ⲩⲛⲟⲩ · ⲡ ⲙⲁⲕⲁⲣⲓⲟⲥ ⲇⲉ ϩⲱⲱ ϥ ⲁⲛⲧⲱ ⲛⲓⲟⲥ ⲁ ϥ ϩⲩⲡⲟⲙⲓⲛⲉ ϩⲓⲣⲙ ⲡ ⲣⲟ ⲉ ϥ ϫⲱ ⲙⲙⲟ ⲥ ϫⲉ · ⲁ ⲓ ϣⲓⲛⲉ ⲁ ⲓ ϭⲓⲛⲉ ⲁⲩⲱ ϯ ⲡⲓⲥⲧⲉⲩⲉ ϫⲉ ⲥⲉ ⲛⲁ ⲟⲩⲱⲛ ⲛⲁ ⲓ · ⲡⲁⲓ ϩⲱⲱ ϥ ⲟⲛ ϩⲱⲥ ⲉ ⲡⲉⲓ ⲡ-ⲛ-ⲁ- ⲛ ⲟⲩⲱⲧ ⲡ ⲉⲧ ⲟⲩⲏϩ ⲛϩⲏⲧ ϥ ⲁⲩⲱ ⲉ ϥ ⲙⲉⲉⲩⲉ ⲉ ⲛⲁⲓ ϩⲙ ⲡⲉϥ ϩⲏⲧ ⲁ ϥ ϩⲩⲡⲟⲙⲓⲛⲉ ϩⲱⲱ ϥ ϩⲓⲣⲙ ⲡ ⲣⲟ ϣⲁⲛⲧⲉ ϥ ⲙⲁⲧⲉ ⲙ ⲡ ⲉⲧ ϥ ⲙⲉⲉⲩⲉ ⲉⲣⲟ ϥ ϩⲙ ⲡⲉϥ ϩⲏⲧ ⲉⲧⲃⲉ ⲧⲉϥ ⲛⲟϭ ⲛ ϩⲩⲡⲟ ⲙⲟⲛⲏ · ⲛⲧⲉⲣⲉ ⲡⲉ ⲑⲩⲣⲟⲩⲣⲟⲥ ϭⲱ ⲉ ϥ ⲛⲏⲩ ⲉⲃⲟⲗ ⲙⲙⲏⲛⲉ ⲉ ⲧⲣⲉ ϥ ⲉⲓⲣⲉ ⲛ ⲛⲉ ϩⲃⲏ ⲩⲉ ⲉⲧ ⲧⲏϣ ⲛⲁ ϥ , ⲛⲉ ϣⲁ ϥ ϭⲛⲧ ϥ ⲉ ϥ ϩⲙⲟⲟⲥ ϩⲓⲣⲙ ⲡ ⲣⲟ ϩⲛ ⲟⲩ ⲛⲟϭ ⲛ ϩⲩⲡⲟⲙⲟⲛⲏ , ⲁ ϥ ϫⲓ ⲡ ⲟⲩⲱ ⲉϩⲟⲩⲛ ⲙ ⲡ ϩⲩⲅⲟⲩⲙⲉⲛⲟⲥ ⲙ ⲡ ⲙⲟⲛⲁⲥⲧⲏⲣⲓⲟⲛ ⲉ ϥ ϫⲱ ⲙⲙⲟ ⲥ ϫⲉ · ⲉⲓⲥ ⲟⲩ ϣⲏⲣⲉ ϣⲏⲙ ⲛ ⲝⲉⲛⲓⲕⲟⲥ ϩⲓⲣⲙ ⲡ ⲣⲟ ⲙ ⲡ ⲙⲟⲛⲁⲥⲧⲏⲣⲓⲟⲛ ⲉⲓⲥ ⲟⲩⲏⲣ ⲛ ϩⲟⲟⲩ ⲉ ϥ ϫⲱ ⲙⲙⲟ ⲥ ϫⲉ · ⲉ ⲓ ⲟⲩⲱ ϥ ⲉ ⲣ ⲙⲟⲛⲁⲭⲟⲥ · ⲁⲛⲟⲕ ⲇⲉ ⲁ ⲓ ⲕⲱⲗⲩ ⲙⲙⲟ ϥ ⲛ ϩⲁϩ ⲛ ⲥⲟⲡ , ⲛⲧⲟϥ ⲇⲉ ⲁ ϥ ϩⲩⲡⲟⲙⲓⲛⲉ ϣⲁ ⲉϩⲟⲩⲛ ⲉ ⲧⲉⲛⲟⲩ · ⲁ ϥ ⲟⲩⲱϣⲃ ⲛϭⲓ ⲡⲉ ⲡⲣⲟⲉⲥⲧⲟⲥ ⲉ ϥ ϫⲱ ⲙⲙⲟ ⲥ ϫⲉ · ⲉ ⲫ ⲟⲥⲟⲛ ⲁ ⲕ ⲛⲁⲩ ⲉ ⲧⲉϥ ϩⲩⲡⲟⲙⲟⲛⲏ ⲁ ⲛ ⲓ ϥ ⲉϩⲟⲩⲛ ϩⲁ ⲧⲏ ⲕ ⲛⲥⲁ ϩⲟⲩⲛ ⲛ ⲧ ⲡⲩⲗⲏ ⲛ ϥ ϭⲱ ⲉ ϥ ϯⲛⲧⲟⲟⲧ ϥⲛ ⲙⲙⲁⲕ ϩⲛ ⲛⲉⲕ ϩⲃⲏⲩⲉ ϩⲛ ϩⲱⲃ ⲛⲓⲙ ⲉⲧ ⲕ ⲛⲁ ⲧⲟϣ ϥ ⲉⲣⲟ ϥ · ⲗⲟⲓⲡⲟⲛ ⲁ ⲡⲉ ⲙⲛⲟⲩⲧ ⲛⲧ ϥ ⲉϩⲟⲩⲛ ⲉ ⲧ ⲡⲩⲇⲏ ⲕⲁⲧⲁ ⲡ ⲟⲩⲉϩ ⲥⲁϩⲛⲉ ⲙ ⲡ ⲉⲓⲱⲧ ⲙ ⲡ ⲙⲟⲛⲁⲥⲧⲏⲣⲓⲟⲛ . ⲟⲩ ⲙⲟⲛⲟⲛ ϫⲉ ⲛⲉ ϥ ⲉⲓⲣⲉ ⲛ ϩⲱⲃ ⲛⲓⲙ ⲉⲧ ϥ ⲟⲩⲉϩ ⲥⲁϩⲛⲉ ⲙⲙⲟ ⲟⲩ ⲛⲁ ϥ ⲛϭⲓ ⲡⲉ ⲑ ⲩⲣⲟⲩ ⲣⲟⲥ , ⲁⲗⲗⲁ ⲟⲩⲟⲛ ⲛⲓⲙ ⲉⲧ ⲛⲁ ⲟⲩⲉϩⲥⲁϩⲛⲉ ⲛⲁ ϥ ϩⲛ ⲛⲉ ⲥⲛⲏⲩ ϣⲁ ϥ ⲁⲁ ⲩ ϩⲛ ⲟⲩ ⲛⲟϭ ⲛ ⲥⲡⲟⲩⲇⲏ ⲙⲛⲟⲧ ⲙⲛⲧ ⲥⲧⲙⲏⲧ ⲉ ⲥ ϫⲏⲕ ⲉ ⲃⲟⲗ · ⲁⲩⲱ ⲛⲉ ϥ ϩⲩⲡⲟⲙⲓⲛⲉ ⲛ ⲧⲉⲓ ϩⲉ ϩⲛ ⲛⲉⲓ ϩⲃⲏⲩⲉ ⲛ ⲧⲉⲓ ⲙⲓⲛⲉ ⲛ ⲣⲟⲙⲡⲉ ⲥⲛⲧⲉ ⲏ ⲡⲉ ϩⲟⲩⲟ ⲉⲣⲟ ⲟⲩ ⲁⲩⲱ ⲙⲡⲉ ϥ ϫⲟⲟ ⲥ ⲛ ⲛ ⲥⲛⲏⲩ ϩⲟⲗⲱⲥ ϫⲉ ⲟⲩ ⲙⲟⲛⲁⲭⲟⲥ ⲡⲉ · ⲡ ⲛⲟⲩⲧⲉ ⲇⲉ ⲡⲁⲓ ⲉⲧ ϯ ⲉⲟⲟⲩ ⲛ ⲛ ⲉⲧ ϯ ⲉ ⲟⲟⲩ ⲛⲁ ϥ ⲛ ⲟⲩⲟⲉⲓϣ ⲛⲓⲙ ⲁⲩⲱ ⲉ ϥ ϭⲱⲗⲡ ⲉⲃⲟⲗ ⲛ ⲛ ⲉⲧ ϩⲏⲡ ⲁⲩⲱ ⲉ ϥ ϫⲓⲥⲉ ⲛ ⲛ ⲉⲧ ⲑⲃⲃⲓⲏⲩ , ⲡⲁⲓ ⲛⲧ ⲁ ϥ ϫⲟⲟ ⲥ ϩⲛ ⲧⲉϥ ⲧⲁⲡⲣⲟ ⲙⲙⲉ ϫⲉ · ⲙⲉ ⲩ ϫⲉⲣⲉ ⲟⲩ ϩⲏⲃⲥ ⲛ ⲥⲉ ⲕⲁⲁ ϥ ϩⲁ ⲟⲩ ϣⲓ ⲁⲗⲗⲁ ⲛ ϣⲁ ⲩ ⲕⲁⲁ ϥ ⲉϫⲛ ⲧ ⲗⲩⲭⲛⲓⲁ ⲛ ϥ ⲣ ⲟⲩⲟⲉⲓⲛ ⲉ ⲛ ⲉⲧ ϣⲟⲟⲡ ⲧⲏⲣ ⲟⲩ ϩⲙ ⲡ ⲏⲓ – ⲙⲡⲉϥ ⲟⲩⲱϣ ⲉ ⲧⲣⲉ ⲡⲉϥ ⲥⲱⲧⲡ ϭⲱ ⲉ ϥ ϩⲏⲡ ⲁⲗⲗⲁ ⲁ ϥ ⲟⲩⲟⲛϩ ϥ ⲉⲃⲟⲗ ϩⲱⲥ ⲣⲉϥⲣ ⲟⲩⲟⲉⲓⲛⲉ ϩⲛ ⲟⲩ ⲙⲉ ⲁ ϥ ⲕⲁⲁ ϥ ⲉϫⲛ ⲧ ⲗⲩⲭⲛⲓⲁ ⲛ ⲛⲟⲏⲧⲟⲛ ⲉ ⲧⲣⲉ ϥ ⲣ ⲟⲩⲟⲉⲓⲛ ⲉ ⲛ ⲉⲧ ϩⲙ ⲡⲉϥ ⲕⲱⲧⲉ ⲙⲙⲁⲧⲉ ⲁⲛ ⲁⲗⲗⲁ ⲉ ⲛ ⲕⲟⲟⲩⲉ ⲉⲧ ⲟⲩⲏⲩ ⲙⲙⲟ ϥ · ⲉ ⲁ ϥ ⲣ ⲟⲩⲟⲉⲓⲛ ⲉⲣⲟ ⲟⲩ ϩⲓⲧⲛ ⲧⲁϣⲏⲛ ⲛⲉϥ ⲕⲁⲣⲡⲟⲥ ⲙⲛ ⲛⲉϥ ⲕⲁⲧⲟⲣⲑⲱⲙⲁ ⲕⲁⲧⲁ ⲑ ⲉ ⲉⲧⲉⲣⲉ ⲡ ϣⲁϫⲉ ⲛⲁ ⲟⲩⲉⲛϩ ⲡⲁⲓ ⲉ ⲃⲟⲗ ⲛⲁ ⲛ ⲉ ⲣ ϣⲁ ⲛ ⲡ ⲗⲟⲅⲟⲥ ⲙⲟⲟϣⲉ ⲉ ⲑ ⲏ ·
ⲁ ⲥ ϣⲱⲡⲉ ⲇⲉ ⲛ ⲛⲟⲩ ϩⲟⲟⲩ ⲁ ⲩ ⲥϩⲓⲙⲉ ⲉⲓⲛⲉ ϣⲁⲣⲟ ϥ ⲙ ⲡⲉⲥ ϣⲏⲣⲉ ⲉⲣⲉ ⲟⲩ ⲇⲁⲓⲙⲟⲛⲓⲟⲛ ⲛⲙⲙⲁ ϥ , ⲉ ⲁ ⲡⲉϥ ϩⲟ ϭⲱⲟⲩϭ ⲛⲥⲁ ⲡⲁ ϩⲟⲩ ϩⲓⲧⲛ ⲧ ⲉⲛⲉⲣⲅⲓⲁ ⲙ ⲡ ⲇⲁⲓⲙⲱⲛ ⲁⲩⲱ ⲛⲉ ϥ ϩⲓⲧⲉ ⲙⲙⲟ ϥ ⲙⲙⲏⲛⲉ ⲉ ϥ ⲑⲗⲓⲃⲉ ⲙⲙⲟ ϥ · ⲧⲉϥ ⲙⲁⲁⲩ ⲇⲉ ⲁ ⲥ ⲡⲁ ⲣⲁⲕⲁⲗⲉⲓ ⲙ ⲡ ⲡ ⲉⲧ ⲟⲩⲁⲁⲃ ⲉ ⲧⲣⲉ ϥ ϣⲗⲏⲗ ⲉϫⲱ ϥ · ⲛⲧⲟϥ ⲇⲉ ⲁ ϥ ⲡⲉⲣϣ ⲛⲉϥ ϭⲓϫ ⲉ ⲃⲟⲗ ⲁ ϥ ϣⲗⲏⲗ ⲉ ϥ ϫⲱ ⲙⲙⲟ ⲥ ϫⲉ · ⲡ ϫⲟⲉⲓⲥ ⲓ̅ⲥ̅ ⲡⲉ ⲭ︦ⲥ︥ ⲡ ⲉⲧ ⲣ ϩⲱⲃ ⲉ ⲡⲉⲛ ⲟⲩϫⲁⲓ , ⲉϣⲱⲡⲉ ⲡⲉⲕ ⲟⲩⲱϣ ⲡⲉ , ⲉⲕⲉ ⲭⲁⲣⲓⲍⲉ ⲙ ⲡ ⲧⲁⲗϭⲟ ⲙ ⲡⲉⲓ ϣⲏⲣⲉ ϣⲏⲙ · ⲁⲩⲱ ⲛ ⲧⲉⲓ ϩⲉ ⲉϥ ⲛⲓϥⲉ ⲁϩⲟⲩ ⲛ ϩⲙ ⲡ ϩⲟ ⲙ ⲡ ϣⲏⲣϥⲉ ϣⲏⲙ · ⲛ ⲧⲉ ⲩⲛⲟⲩ ⲁ ⲡ ⲇⲁⲓⲙⲱⲛⲓⲟⲛⲉⲓ ⲉ ⲃⲟⲗ ⲛϩⲏⲧ ϥ ⲁ ⲡⲉϥ ϩⲟ ϣⲱⲡⲉ ⲛ ⲑ ⲉ ⲉⲛⲉ ϥⲟ ⲙⲙⲟ ⲥ ⲛ ϣⲟⲣⲡ · ⲁ ⲩ ⲡⲱⲧⲉⲡⲉⲩ ⲏⲓ ⲉ ⲩ ϯ ⲉⲟⲟⲩ ⲙ ⲡ ⲛⲟⲩⲧⲉ · ⲁⲩⲱ ⲛⲧⲉⲣ ⲟⲩ ⲛⲁⲩ ⲉ ϩⲁϩ ⲉ ⲩ ⲛⲏⲩ ϣⲁⲣⲟ ⲟⲩ ⲁ ⲧⲉ ⲭⲣⲓⲁ ϣⲱⲡⲉ ⲉⲧⲣⲉ ⲩ ⲧⲱϭ ⲛ ϩⲉⲛ ⲕⲟⲩⲓ ⲛ ⲛ ⲟⲉⲓⲕ ⲉⲧⲃⲉ ⲧⲉⲩ ⲭⲣⲓⲁ ⲙⲛ ⲛ ⲛ ϣⲙⲙⲟ ⲙⲛ ⲛⲉⲧ ⲛⲏⲩ ϣⲁⲣⲟ ⲟⲩ · ⲁⲓⲧⲉⲓ ⲉⲣⲉ ⲛ ⲟⲉⲓⲕ ⲡⲟⲣϣ ϩⲙ ⲡ ⲣⲏ ⲁ ⲩ ⲛⲟϭ ⲙ ⲙⲟⲩⲛϩⲱⲟⲩ ϣⲟⲩⲟ ⲉ ⲡ ⲉⲥⲏⲧ ϩⲛ ⲟⲩ ϣⲡ ⲛ ϣⲱⲡ · ⲁⲩⲱ ⲛ ⲧⲉ ⲩⲛⲟⲩ ⲁ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲗⲟⲅⲅⲓⲛⲟⲥ ⲁϩⲉ ⲣⲁ ⲧ ϥ ⲁ ϥ ϣⲗⲏⲗ ⲉ ϥ ϫⲱ ⲙⲙⲟ ⲥ ϫⲉ · ⲡ ⲛⲟⲩⲧⲉ ⲙ ⲡ ⲧⲏⲣ ϥ ⲁⲩⲱ ⲡ ⲇⲩⲙⲓⲟⲩⲣⲅⲟⲥ ⲛ ⲧⲉⲕ ϯ ⲥⲓⲥ , ⲉⲕⲉ ⲟⲩⲉϩ ⲥⲁϩⲛⲉ ⲙ ⲡⲉⲓ ⲙⲟⲩⲛϩⲱⲟⲩ ⲛ ϥ ⲡⲁⲣⲁⲅⲉ ⲙⲙⲟ ⲛ · ⲁⲩⲱ ⲛ ⲧⲉ ⲩⲛⲟⲩ ⲁ ⲛⲉ ⲕⲗⲟⲟⲗⲉ ⲥⲓⲛⲉ ⲉⲃⲟⲗ ϩⲙ ⲡ ⲙⲁ ⲉⲧ ⲙⲙⲁⲩ ⲉⲧⲉⲣⲉ ⲛ ⲟⲉⲓⲕ ⲛϩⲏⲧ ϥ ⲙⲡⲉ ⲟⲩ ⲧⲗ ϯⲗⲉ ⲛ ⲟⲩⲱⲧ ϩⲉⲉϫⲛ ⲛ ⲟⲉⲓⲕ , ⲉ ⲁ ⲡⲉϥ ϣⲗⲏⲗ ⲣⲑ ⲉ ⲛ ⲛⲟⲩⲥⲕⲏⲡⲉ ϩⲙ ⲡ ⲙⲁ ⲉ ⲧⲉⲣⲉ ⲛ ⲟⲉⲓⲕ ⲛϩⲏⲧ ϥ ⲙⲡⲉ ⲟⲩ ⲧⲗϯⲗⲉ ⲛ ⲛ ⲟⲩⲱⲧ ϩⲉⲉϫⲛ ⲛⲟⲉⲓⲕ · ⲁ ⲥ ϣⲱⲡⲉ ⲇⲉ ⲟⲛ ⲛ ⲟⲩ ⲥⲟⲡ ⲉ ϥ ϩⲙⲟⲟⲥ ϩⲛ ⲧⲉϥ ⲣⲉⲓ ⲉ ϥ ⲣ ϩⲱⲃ ⲉ ⲛⲉ ⲥ ⲭⲟⲗⲁⲕⲓⲛ ⲁⲩⲱ ⲉ ϥ ⲙⲉⲗⲉⲧⲁ ⲙ ⲡ ϣⲁϫⲉ ⲙ ⲡ ⲛⲟⲩⲧⲉ , ⲁ ⲥ ⲉⲓ ϣⲁⲣⲟ ϥ ⲛϭⲓ ⲟⲩ ⲥϩⲓⲙⲉ ⲉⲥ ϣⲱⲛⲉ ⲉ ⲧⲉⲥ ϭⲓϫ ⲉ ϣⲁ ⲩ ⲙⲟⲩⲧⲉ ⲉⲣⲟ ϥ ϩⲓⲧⲛ ⲛⲛ ⲥⲁⲉⲓⲛ ϫⲉ ⲁ ⲙⲓⲁⲛ ⲧⲱⲛ ⲉⲧⲉ ⲡⲁⲓ ⲡⲉ ⲁ ⲧ ⲧⲁⲗϭⲟ · ⲁ ⲥ ⲉⲓ ⲛⲥⲁ ⲡⲁ ϩⲟⲩ ⲛ ⲧ ⲣⲉⲓ ⲁ ⲥ ⲡⲁⲣⲁⲕⲁⲗⲉⲓ ⲙⲙⲟ ϥ ⲉ ⲥ ϫⲱ ⲙⲙⲟ ⲥ ϫⲉ · ⲁⲣ ⲓ ⲧ ⲁⲅⲁⲡⲏ ⲛ ⲅ ϣⲗⲏⲗ ⲉϫⲱ ⲓ · ⲛⲧⲟϥ ⲇⲉ ⲁ ϥ ⲁⲡⲉⲓⲗⲏ ⲉⲣⲟ ⲥ ⲉ ⲧⲣⲉ ⲥ ⲁⲛⲁⲭⲱⲣⲉⲓ ⲛⲁ ⲥ · ⲁ ⲥ ϭⲱ ⲉ ⲥ ⲕⲱ ⲛ ⲣⲱⲥ ⲉ ⲥ ⲣ ϩⲟⲧⲉ ⲉ ϣⲁϫⲉ · ⲛⲧⲟϥ ⲇⲉ ⲛⲧⲉ ⲣⲉ ϥ ⲉⲓⲙⲉ ϩⲙ ⲡⲉ ⲡ-ⲛ-ⲁ- ⲉ ⲡ ⲛⲟϭ ⲛ ϩⲓⲥⲉ ⲉⲧ ϩⲓϫⲱ ⲥ ⲁ ϥ ⲧⲱⲟⲩⲛ ⲁ ϥ ϣⲧⲁⲙ ⲙ ⲡ ⲣⲟ ⲙ ⲡ ϣⲟⲩϣⲧ ⲉⲧ ⲥ ϭⲱϣⲧ ⲉϩⲟⲩⲛ ⲛϩⲏⲧ ϥ ⲡⲉϫⲁ ϥ ⲛⲁ ⲥ ϫⲉ · ⲃⲱⲕ ϩⲛ ⲟⲩ ⲉⲓⲣⲏⲛⲏ , ⲉ ⲣⲉ ⲡ ϫⲟⲉⲓⲥ ⲭⲁⲣⲓⲍⲉ ⲛⲏⲙⲡⲧⲗϭⲟ · ⲁⲩⲱ ⲁ ⲥ ⲟⲩϫⲁⲓ ⲛϭⲓ ⲧⲉ ⲥϩⲓⲙⲉ ϫⲓⲛ ⲛ ⲉ ⲧ ⲉ ⲩⲛⲟⲩ ⲉⲧ ⲙⲙⲁⲩ · ⲁ ⲥ ϣⲱⲡⲉ ⲇⲉ ⲛ ⲛⲟⲩ ϩⲟⲟⲩ ⲁ ⲩ ⲣⲱⲙⲉ ⲉⲓ ϣⲁⲣⲟ ϥ ⲉ ⲧⲉϥ ϫⲓ ⲉⲃⲟⲗ ϩⲓⲧⲟⲟⲧ ϥ ⲁⲩⲱ ⲁ ϥ ⲥⲡⲥⲱⲡ ϥ ⲉ ⲧⲣⲉ ϥ ϯ ⲛⲁ ϥ ⲛ ⲛⲟⲩ ⲕⲗⲁϥⲧ ⲉ ⲧⲱϥ ⲧⲉ ϫⲉⲕⲁⲥ ⲉⲥⲉ ϣⲱⲡⲉ ⲛⲁ ϥ ⲛ ⲛⲁϣⲧⲉ · ⲛⲧⲉⲣⲉ ϥ ϫⲓⲧ ⲥ ⲇⲉ ⲁ ϥ ⲉⲓ ⲉⲃⲟⲗ ϩⲓⲧⲟⲟⲧ ϥ · ⲛⲧⲉⲣⲉ ϥ ⲃⲱⲕ ⲇⲉ ⲉ ⲡⲉϥ ⲏⲓ ⲛⲉⲣⲉ ⲟⲩ ⲣⲱⲙⲉ ϩⲙ ⲡ ⲙⲁ ⲉⲧ ⲙⲙⲁⲩ ⲉⲣⲉ ⲟⲩⲇⲁⲓⲙⲱⲛⲓⲟⲛ ϩⲓⲱⲱ ϥ · ⲁⲩⲱ ⲛⲧⲉⲣⲉ ϥ ⲛⲁⲩ ⲉ ⲡ ⲣⲱⲙⲉ ⲉⲧⲉⲣⲉ ⲧⲉ ⲕⲗⲁϥⲧ ⲛ ⲛ ⲁⲡⲁ ⲗⲟⲅⲅⲓⲛⲟⲥ ⲛ ⲧⲟⲟⲧ ϥ ⲁ ⲡ ⲇⲁⲓⲙⲱⲛ ⲣⲁϩⲧ ϥ ⲉ ⲡ ⲕⲁϩ ⲁ ϥ ⲱϣ ⲉⲃⲟⲗ ⲉ ϥ ϫⲱⲙⲙⲟⲥϫⲉ · ⲉⲧⲃⲉ ⲟⲩ ⲁⲧⲉⲧⲛ ⲉⲓⲛⲉ ⲛ ⲛ ⲁⲡⲁ ⲗⲟⲅⲅⲓⲛⲟⲥ ⲉ ⲡⲉⲓ ⲙⲁ ⲉ ⲧⲣⲉ ϥ ⲇⲓⲱⲕⲉⲓ ⲛ ⲛ ⲣⲱⲙⲉ ; ⲛ ⲉⲧ ϩⲙ ⲡ ⲏⲓ ⲇⲉ ⲛⲉ ⲩ ⲣ ϣⲡⲏⲣⲉ ⲛ ⲛ ⲉⲧⲉⲣⲉ ⲡ ⲇⲁⲓⲙⲱⲛ ϫⲱ ⲙⲙⲟ ⲟⲩ · ⲡ ⲣⲱⲙⲉ ⲇⲉ ⲁ ϥ ⲣ ϣⲡⲏ ⲣⲉ ⲁⲩⲱ ⲁ ϥ ⲁⲓⲥⲑⲁⲛⲉ ϫⲉ ⲛ ⲧ ⲁⲛⲁⲓ ϣⲱⲡⲉ ⲉⲧⲃⲉ ⲧⲉ ⲕⲗⲁϥⲧ ⲛ ⲛ ⲁⲡⲁ ⲗⲟⲅⲅⲓⲛⲟⲥ · ⲁⲩⲱ ⲛ ⲧⲉ ⲩⲛⲟⲩ ⲁ ϥ ϫⲓⲧ ⲥ ⲁ ϥ ⲟⲩⲁϩ ⲥ ⲉϫⲙ ⲡ ⲉⲧ ⲟ ⲛ ⲇⲁⲓⲙⲱⲛⲓⲟⲛ ⲉ ϥ ϫⲱ ⲙⲙⲟ ⲥ ϫⲉ · ϩⲙ ⲡ ⲣⲁⲛ ⲙ ⲡ ⲛⲟⲩⲧⲉ ⲛ ⲛⲉ ⲙ ⲡⲁ ⲉⲓⲱⲧ ⲁⲡⲁ ⲗⲟⲅⲅⲓⲛⲟⲥ , ⲉⲕⲉ ⲉⲓ ⲉⲃⲟⲗ ⲛ ϩⲏⲧ ϥ · ⲁⲩⲱ ⲛ ⲧⲉ ⲩⲛⲟⲩ ⲁ ⲡ ⲇⲁⲓⲙⲱⲛ ⲉⲓ ⲉⲃⲟⲗ ⲛϩⲏⲧ ϥ · ⲛ ⲣⲱⲙⲉ ⲇⲉ ⲛⲧⲉⲣ ⲟⲩ ⲛⲁⲩ ⲉ ⲡⲉⲛⲧ ⲁ ϥ ϣⲱⲡⲉ ⲁ ⲩ ϯ ⲉⲟⲟⲩ ⲙ ⲡ ⲛⲟⲩⲧⲉ ⲡ ⲉⲧ ⲉⲓⲣⲉ ⲛ ⲛⲉⲓ ϣⲡⲏⲣⲉ ϩⲓⲧⲛ ⲛϥ ⲡ ⲉⲧ ⲟⲩ ⲁⲁⲃ · ⲉ ϥ ϩⲙⲟⲟⲥ ⲇⲉ ⲟⲛ ⲛ ⲟⲩ ϩⲟⲟⲩ ⲉⲣⲉ ⲛ ϩⲗⲗⲟ ⲉ ⲛⲁ ⲧ ⲗⲁⲩⲣⲁ ⲛⲉ ϩⲙⲟⲟⲥ ϩⲁϩⲧⲏ ϥ ⲉ ⲁ ⲩ ⲉⲓ ϣⲁⲣⲟ ϥ ⲉ ϭⲙ ⲡⲉϥ ϣⲓⲛⲉ , ⲁⲓⲧⲉⲓ ⲇⲉ ⲉ ⲩ ϣⲁϫⲉ ⲉⲧⲃⲉ ⲡ ϩⲏⲧ ⲛ ⲛⲉⲩ ⲯⲩⲭⲏ , ⲁ ϥ ⲧⲱⲟⲩⲛ ⲛ ⲧⲉ ⲩⲛⲟⲩ ϩⲱⲥ ⲉϣϫⲉ ⲛ ⲧⲁ ⲩ ⲙⲟⲩⲧⲉ ⲉⲣⲟ ϥ , ⲁ ϥ ⲉⲓ ⲉ ⲃⲟⲗ ϩⲛ ⲧⲣⲉⲓ ⲁ ϥ ⲃⲱⲕ ⲉϫⲛ ⲧⲗⲓⲙⲏ · ⲁ ϥ ϭⲛ ⲟⲩ ϫⲟⲓ ⲉ ⲁ ϥ ⲉⲓ ϩⲙ ⲡ ⲙⲁⲣⲏⲥ ⲉⲣⲉ ⲟⲩ ϩⲗⲗⲟ ⲙ ⲡ ⲡ ⲉⲧ ⲟⲩⲁⲁⲃ ⲧⲁⲗⲏⲩ ⲉⲣⲟ ϥ · ⲁⲩⲱ ⲛⲧⲉⲣⲉ ϥ ⲛⲁⲩ ⲉⲣⲟ ϥ ⲛϭⲓ ⲡ ϩⲗⲗⲟ ⲁϥⲁⲥⲡⲁⲍⲉ ⲙⲙⲟ ϥ ϩⲛ ⲟⲩ ⲡⲉⲓ ⲉ ⲥ ⲟⲩⲁⲁⲃ · ⲡ ϩⲗⲗⲟ ⲇⲉ ⲁ ϥ ϥⲉⲓ ⲛ ⲛϥ ⲃⲁⲗ ⲉϩⲣⲁⲓ ⲉ ⲧ ⲡⲉ ⲉ ϥ ϫⲱ ⲙⲙⲟ ⲥ ϫⲉ · ⲡ ϫⲟⲉⲓⲥ ⲙⲏ ⲙⲡ ⲉⲓ ⲡⲁⲣⲁⲕⲁⲗⲉⲓ ⲙⲙⲟ ⲕ ϫⲉ ⲙⲡⲣ ⲕⲁ ⲡⲉⲓ ⲡ ⲉⲧ ⲟⲩⲁⲁⲃ ⲉⲓⲙⲉ ϫⲉ ϯ ⲛⲏⲩ ϣⲁⲣⲟ ϥ , ϫⲉ ⲛⲛⲉ ϥ ϯ ϩⲓⲥⲉ ⲛⲁ ϥ ⲛ ϥ ⲉⲓ ⲉⲃⲟⲗ ⲛ ϩⲏⲧ ; ⲁ ϥ ⲕⲟⲧ ϥ ⲉ ⲁⲡⲁ ⲗⲟⲅⲅⲓⲛⲟⲥ ⲡⲉϫⲁ ϥ ⲛⲁ ϥ ϫⲉ · ⲁ ⲡⲁ ⲟⲩⲟⲉⲓϣ ϩⲱⲛ ⲉϩⲟⲩⲛ ⲉⲧⲣⲁ ⲉⲓ ⲉⲃⲟⲗ ϩⲙ ⲡⲉⲓ ⲃⲓⲟⲥ · ⲉⲧⲃⲉ ⲡⲁⲓ ⲛⲧ ⲁ ⲡ ϫⲟⲉⲓⲥ ⲧⲛⲛⲟⲟⲩ ⲧ ϣⲁⲣⲟ ⲕ ⲉ ⲧⲣⲉ ⲕ ⲕⲱ ⲛ ⲛⲉ ⲕ ϭⲓϫ ⲉϫⲛ ⲛⲁ ⲃⲁⲗ · ⲁⲩⲱ ⲛ ⲧⲉⲓ ϩⲉ ⲁ ⲩ ⲙⲟⲟϣⲉ ⲙ ⲡⲉ ⲥⲛⲁⲩ ⲁ ⲩ ⲃⲱ ⲕ ⲉ ϩⲟⲩⲛ ⲉ ⲧ ⲣⲉ ⲓ ⲛ ⲛ ⲁⲡⲁ ⲗⲟⲅⲅⲓⲛⲟⲥ ⲁⲩⲱ ⲙⲛⲛⲥⲁ ϣⲟⲙⲛⲧ ⲛ ϩⲟⲟⲩ ⲁ ϥ ⲙⲧⲟⲛ ⲙ ⲙⲟ ϥ ⲛϭⲓ ⲡ ϩⲗⲗⲟ ϩⲛ ⲟⲩ ⲙⲛⲧ ϩⲗⲗⲟ ⲉ ⲛⲁ ⲛⲟⲩⲥ , ⲉ ⲁ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲗⲟⲅⲅⲓⲛⲟⲥ ⲕⲁ ⲧⲟⲟⲧ ϥ ⲉϫⲛ ⲛⲉϥ ⲃⲁⲗ , ⲁ ϥ ϫⲱⲕ ⲉⲃⲟⲗ ⲙ ⲡⲉϥ ⲃⲓⲟⲥ ϩⲛ ⲟⲩ ⲙⲛⲧ ϩⲗⲗⲟ ⲉ ⲛⲁ ⲛⲟⲩⲥ · ⲁ ⲥ ϣⲱⲡⲉ ⲇⲉ ⲟⲛ ⲛ ⲟⲩ ⲥⲟⲡ ⲉ ϥ ⲛⲁ ⲃⲱⲕ ⲉϩⲟⲩⲛ ⲉ ⲧ ⲣⲉ ⲓ ⲛⲛⲟⲩ ⲙⲁⲑⲏⲧⲏⲥ ⲉⲡⲱϥ ⲡⲉ ⲉ ⲡⲉϥ ⲣⲁⲛ ⲡⲉ ⲁⲣⲕⲁⲇⲓⲟⲥ - ⲛⲧⲟϥ ⲇⲉ ⲁⲣⲕⲁⲇⲓⲟⲥ ⲛⲉ ϥ ⲣ ϩⲱⲃ ⲉ ⲩ ⲥⲭⲟⲗⲁⲕⲓⲛ ⲉ ⲁ ϥ ϩⲱⲛ ⲉϩⲟⲩⲛ ⲉ ⲟⲩⲟⲟϫ ϥ - ⲡⲉϫⲉ ⲁⲡⲁ ⲗⲟⲅⲅⲓⲛⲟⲥ ⲛⲁ ϥ ϫⲉ · ⲡⲁ ϣⲏⲣⲉ ⲁⲣⲕⲁⲇⲓⲟⲥ ϭⲉⲡⲏ ⲙⲙⲟ ⲕ ⲛ ⲅ ϫⲟⲕ ϥ ⲉⲃⲟⲗ , ϫⲉ ⲡ ⲛⲟⲩⲧⲉ ⲛⲁ ⲧⲛⲛⲟⲟⲩ ⲛ ⲥⲱ ⲕ ⲧⲉⲛⲟⲩ · ⲛⲧⲉⲣⲉ ϥ ϫⲱⲕ ⲇⲉ ⲉⲃⲟⲗ ⲙ ⲡⲉ ⲥ ⲭⲟⲗⲁⲕⲓⲛ ⲁ ϥ ⲁⲙⲁϩⲧⲉ ⲛ ⲧⲉϥ ϭⲓϫ ⲁ ϥϣⲧⲁ ϥ ⲉϫⲛ ⲧⲉ ⲧⲙ ⲏ ⲁ ϥ ⲕⲧⲉ ⲡⲉϥ ϩⲟ ⲉ ⲡ ⲥⲁ ⲛ ⲧ ⲁⲛⲁⲧⲟⲗⲏ ⲁⲩⲱ ⲛ ⲧⲉ ⲩⲛⲟⲩ ⲁ ⲡ ⲙⲁⲑⲏⲧⲏⲥ ϯ ⲙ ⲡⲉϥ ⲡ-ⲛ-ⲁ- ⲉ ⲛⲉ ϭⲓϫ ⲙ ⲡ ⲛⲟⲩⲧⲉ ϩⲛ ⲟⲩ ⲉⲓⲣⲏⲛⲏ · ⲁ ⲥ ϣⲱⲡⲉ ⲇⲉ ⲟⲛ ⲛⲟⲩ ϩⲟⲟⲩ ⲁ ⲩ ⲉⲓⲛⲉ ϣⲁⲣⲟ ϥ ⲛ ⲛ ⲟⲩⲁ ⲉ ϥ ⲟ ⲛ ⲇⲁⲓⲙⲱⲛⲓⲟⲛ , ⲁ ⲩ ⲡⲁⲣⲁⲕⲁⲗⲉⲓ ⲙⲙⲟ ϥ ⲉ ⲧⲣⲉ ϥ ⲛⲟϫ ϥ ⲉⲃⲟⲗ ⲛϩⲏⲧ ϥ · ⲁⲡⲁ ⲗⲟⲅⲅⲓⲛⲟⲥ ⲇⲉ ⲡⲉϫⲁ ϥ ⲛⲁ ϥ ϩⲛ ⲟⲩ ⲑⲃⲃⲓⲟ ⲛϩⲏⲧ ϫⲉ · ⲛ ϯ ⲥⲟⲟⲩⲛ ⲁⲛ ϫⲉ ⲟⲩ ⲡ ⲉ ϯ ⲛⲁⲁ ϥ ⲛⲁ ϥ , ⲁⲗⲗⲁ ⲃⲱⲕ ⲛⲧⲟϥ ϣⲁ ⲁ ⲡⲁ ⲍⲏⲛⲱⲛ ⲁⲩⲱ ϯ ⲡⲓⲥⲧⲉⲩⲉ ⲉ ⲡ ⲛⲟⲩⲧⲉ ϫⲉ ϥ ⲛⲁ ⲭⲁⲣⲓⲍⲉ ⲛⲁ ϥ ⲙ ⲡ ⲧⲁⲗϭⲟ · ⲛⲧⲉⲣ ⲟⲩ ⲃⲱⲕ ⲇⲉ ϣⲁ ⲁⲡⲁ ⲍⲏⲛⲱⲛ ⲁ ⲩ ⲡⲁⲣⲁⲕⲁⲗⲉⲓ ⲙⲙⲟ ϥ ⲉ ⲧⲣⲉ ϥ ϣⲗⲏⲗ ⲉϫⲱ ϥ , ⲁ ⲧⲱ ⲛⲧⲉ ⲣⲉ ϥ ⲁⲣⲭⲉⲓ ⲛ ϣⲗⲏⲗ ⲛϭⲓ ⲁⲡⲁ ⲍⲏⲛⲱⲛ , ⲁ ⲡ ⲇⲁⲓⲙⲱⲛ ⲱϣ ⲉⲃⲟⲗ ϫⲉ · ⲉ ⲕ ⲙⲉⲉⲩⲉ ϫⲉ ⲉ ⲓ ⲛⲏⲩ ⲉⲃⲟⲗ ⲉⲧⲃⲏⲏⲧ ⲕ ; ⲁⲗⲗⲁ ⲉⲓⲥ ⲁⲡⲁ ⲗⲟⲅⲅⲓⲛⲟⲥ ϩⲓ ⲡⲉⲓ ⲥⲁ ⲉ ϥ ϣⲗⲗ , ⲁⲩⲱ ⲉ ⲓ ⲣ ϩⲟⲧⲉ ϩⲏⲧ ⲟⲩ ⲛ ⲛⲉϥ ϣⲗⲏⲗ ⲉ ⲓ ⲛⲏⲩ ⲉⲃⲟⲗ · ⲙⲙⲟ ⲛ ⲛ ϯ ⲛⲁ ⲟⲩⲱϣⲃ ⲛⲁ ⲕ ⲁ ⲛ ⲡⲉ · ⲛⲧⲉⲣⲉ ϥ ϫⲉ ⲛⲁ ⲓ ⲛϭⲓ ⲡⲉⲡ-ⲛ-ⲁ- ⲛ ⲛ ⲁⲕⲁⲑⲁⲣⲧⲟⲛ ⲁ ϥ ⲉⲓ ⲉⲃⲟⲗ ϩⲙ ⲡ ⲣⲱ ⲙⲉ · ⲛⲉ ⲩ ⲛ ⲟⲩ ⲙⲁⲑⲏⲧⲏⲥ ⲇⲉ ⲟⲛ ⲉ ⲡⲱϥ ⲡⲉ ⲉ ⲁ ϥ ⲉⲓⲣⲉ ⲛ ϩⲉⲛ ϩⲏⲏⲩⲉ ⲉ ⲛ ϣϣⲉ ⲁⲛ · ⲛⲧⲉⲣⲉ ϥ ⲉⲓⲙⲉ ⲛϭⲓ ⲁⲡⲁ ⲑⲉⲟⲇⲱⲣⲟⲥ ⲡⲁ ⲡ ϩⲉⲛⲁⲧⲟⲛ ⲁ ϥ ⲉⲓ ϣⲁⲣⲟ ϥ ⲙⲛ ϩⲉⲛ ⲕⲉ ϩⲗⲗⲟ ⲁ ⲩ ⲡⲁⲣⲁⲕⲁⲗⲉⲓ ⲙⲙⲟ ϥ ⲉ ⲧⲣⲉ ϥ ⲛⲟϫ ϥ ⲉⲃⲟⲗ ϩⲁⲧⲏ ϥ · ⲛⲧⲟϥ ⲇ ⲉ ⲙⲡⲉϥ ⲥⲱⲧⲙ ⲛ ⲥⲱⲟⲩ ϫⲉ ⲙⲉϣⲁⲕ ϥ ⲛⲁ ⲙⲉⲧⲁⲛⲟⲓ ⲛⲧⲉ ⲡ ⲛⲟⲩⲧⲉ ⲕⲱ ⲛⲁ ϥ ⲉⲃⲟⲗ , ⲡⲁⲓ ⲉⲧⲉ ⲛ ϥ ⲟⲩⲉϣ ⲡ ⲙⲟⲩ ⲁⲛ ⲙ ⲡ ⲣⲉϥ ⲣ ⲛⲟⲃⲉ ⲛ ⲑ ⲉ ⲉ ⲧⲣⲉ ϥ ⲙⲉⲧⲁⲛⲟⲓ ⲛ ϥ ⲱⲛϩ · ⲡⲗⲏⲛ ⲁ ϥ ϫⲱ ⲛⲁⲩ ⲙ ⲡⲉⲓ ϣⲁϫⲉ ⲛ ⲛ ⲟⲩⲱⲧ ϫⲉ · ⲟⲩⲟⲓ ⲛⲁ ⲛ ϫⲉ ϣⲁ ⲛ ⲁⲡⲟⲧⲁⲥⲥⲉ ⲙ ⲡ ⲕⲟⲥⲙⲟⲥ ⲛ ⲧⲛ ⲉⲓ ⲉⲡⲉⲓ ⲃⲓⲟⲥ ⲛⲧⲉ ⲧ ⲙⲛⲧ ⲙⲟⲛⲁⲭⲟⲥ ⲉ ⲛ ϫⲱ ⲙⲙⲟ ⲥ ϫⲉ ϣⲁ ⲛ ϣⲱⲡⲉ ⲛ ⲑ ⲉ ⲛ ⲛ ⲁⲅ ⲅⲉⲗⲟⲥ , ⲛ ⲧⲛ ϣⲱⲡⲉ ϩⲱⲱ ϥ ⲉ ⲛ ϩⲟⲟⲩ ⲡⲁⲣⲁ ⲛⲉⲡ-ⲛ-ⲁ- ⲛ ⲛ ⲁⲕⲁⲑⲁⲣⲧⲟⲛ · ⲁ ϥ ⲉⲓ ⲇⲉ ⲟⲛ ϣⲁⲣⲟ ϥ ⲛ ⲟⲩ ϩⲟⲟⲩ ⲛϭⲓ ⲟⲩ ⲛⲟϭ ⲛ ⲛⲁ ⲩ ⲕⲗⲏⲣⲟⲥ ⲁ ϥ ⲉⲓⲛⲉ ⲛ ⲁϥ ⲛ ϩⲉⲛ ⲛⲟϭ ⲛ ⲭⲣⲏⲙⲁ ⲉ ⲩ ⲟϣ , ⲉ ⲧⲣⲉ ϥ ⲧⲁⲁ ϥ ⲛⲁ ϥ · ⲛⲧⲟϥ ⲇⲉ ⲙⲡⲉ ϥ ϫⲓⲗⲁⲁⲩ ⲛⲧⲟⲟⲧ ϥ ⲉ ϥ ϫⲱ ⲙⲙⲟ ⲥ ϫⲉ · ⲛ ⲧⲛ ⲣ ⲭⲣⲓⲁ ⲁⲛ ⲛ ϩⲱⲃ ⲛ ⲧⲉⲓ ⲙⲓⲛⲉ · ⲡⲉⲛ ϩⲱⲃ ⲛϭⲓ ϫ ⲛ ⲣⲱⲙⲉ ⲣⲱϣⲉ ⲉⲣⲟ ⲛ · ⲁⲗⲗⲁ ⲁⲣ ⲓ ⲧ ⲁⲅⲁⲡⲏ ⲛ ⲅ ⲧⲁⲗⲉ ⲉ ⲡⲉⲕ ⲉⲓⲱ ⲛ ⲅ ⲃⲱⲕ ϩⲛ ⲟⲩ ϭⲉⲡⲏ ⲉ ⲧ ⲇⲓⲁⲃⲁⲑⲣⲁ ⲙ ⲡ ϩⲁⲅⲓⲟⲥ ⲡⲉⲧⲣⲟⲥ ⲁⲩⲱ ⲕ ⲛⲁ ϭⲛ ⲟⲩ ⲣⲱⲙⲉ ⲙⲙⲁⲩ ⲉⲣⲉ ϩⲉⲛ ϩⲟⲓⲧⲉ ⲛ ⲛ ⲁϣ ⲙ ⲙⲓⲛⲉ ⲧⲟ ϩⲓⲱⲱ ϥ ⲁⲩⲱ ⲉ ⲩ ⲛ ⲕⲉ ⲙⲁⲉⲓⲛ ϩⲙ ⲡⲉϥ ϩⲟ - ⲛⲁ ⲓ ϭⲉ ⲛⲧ ⲁ ⲡ ⲛⲟⲩⲧⲉ ϭⲟⲗⲡ ⲟⲩ ⲛⲁ ⲓ ⲉⲃⲟⲗ ⲧⲉⲛⲟⲩ - ⲁⲩⲱ ϫⲛⲟⲩ ϥ ϫⲉ · ⲉ ⲕ ⲛⲁ ⲉ ⲧⲱⲛ , ⲁⲩⲱ ⲟⲩ ⲡⲉ ⲡⲁⲓ ⲉⲧ ⲛⲧⲟⲟⲧ ⲕ ; ⲡ ⲛⲁⲩⲕⲗⲏⲣⲟⲥ ⲇⲉ ⲁ ϥ ⲃⲱⲕ ϩⲛ ⲟⲩ ϭⲉⲡⲏ ⲕⲁⲧⲁⲧⲕⲉⲗⲉⲩⲥⲓⲥ ⲙ ⲡ ϩⲗⲗⲟ · ⲛⲧⲉⲣⲉ ϥ ⲃⲱⲕ ⲉϫⲛ ⲇⲓⲁⲃⲁⲑⲣⲁ ⲁ ϥ ϭⲛ ⲡ ⲣⲱⲙⲉ ⲛⲧ ⲁ ⲁ ⲡⲁ ⲗⲟⲅⲅⲓⲛⲟⲥ ϫⲟⲟ ⲥ ⲛⲁ ϥ ⲉⲧⲃⲏⲏⲧ ϥ , ⲁ ϥ ϯ ⲡⲉϥ ⲟⲩⲟⲓ ⲉⲣⲟ ϥ ⲁ ϥ ϣⲉϫⲉ ⲛⲙ ⲙⲁ ϥ · ⲡⲏ ⲇⲉ ⲙⲡⲉ ϥ ⲟⲩⲟϣⲃⲉ ϥ ϩⲟⲗⲱⲥ ⲉⲧⲃⲉ ⲧⲉ ⲑⲗⲓⲯⲓⲥ ⲉⲧ ϥ ⲛϩⲏⲧ ⲥ , ⲁⲗⲗⲁ ⲛⲉϥ ϭⲉⲡⲏ ⲉ ⲉⲓ ⲉⲃⲟⲗ ϩⲛ ⲧ ⲡⲟⲗⲓⲥ ⲛ ϥ ⲣⲛⲉⲧ ϩⲙ ⲡⲉϥ ϩⲏⲧ · ⲛⲧⲉⲣⲉ ⲡ ⲛⲁⲩⲕⲗⲏ ⲣⲟⲥ ⲛⲁ ⲩ ⲉ ⲡⲉϥ ϩⲟⲩϫϩϫ ⲙⲛ ⲑ ⲉ ⲉⲧ ϥ ϣⲧⲣⲧⲱⲣ ⲙⲙⲟ ⲥ ⲡⲉ ϣⲁ ϥ ⲛⲁ ϥ ϫⲉ · ⲛⲧⲁ ⲓⲉⲓ ϩⲙ ⲡ ϩⲉⲛ ⲁⲧⲟⲛ ⲧⲉⲛⲟⲩ ϩⲁⲧⲙ ⲡⲁ ⲉⲓⲱⲧ ⲁⲡⲁ ⲗⲟⲅⲅⲓⲛⲟⲥ · ⲛⲧⲟϥ ⲡ ⲉⲛⲧ ⲁ ϥ ⲧⲛⲛⲟ ⲟⲩ ⲧ ϣⲁⲣⲟ ⲕ · ⲛⲧⲉⲣⲉ ⲡ ⲣⲱⲙⲉ ⲥⲱⲧⲙ ⲉ ⲡ ⲣⲁⲛ ⲛ ⲛ ⲁⲡⲁ ⲗⲟⲅⲅⲓⲛⲟⲥ ⲁ ϥ ⲁϩⲉ ⲣⲁⲧ ϥ · ⲡ ⲛⲁⲩⲕⲗⲏⲣⲟⲥ ⲇⲉ ⲁ ϥ ϯ ⲛⲁ ϥ ⲛ ⲛⲉ ⲭⲣⲏⲙⲁ · ⲡ ⲣⲱⲙⲉ ⲇⲉ ⲁ ϥ ϫⲱ ⲉⲣⲟ ϥ ⲛ ⲧⲉϥ ⲑⲗⲓⲯⲓⲥ ⲉ ϥ ϫⲱ ⲙⲙⲟ ⲥ ϫⲉ · ⲉⲣⲉ ϩⲁϩ ⲛ ⲭⲣⲉⲟⲥ ⲉⲣⲟ ⲓ ⲁⲩⲱ ⲉⲣⲉ ⲛ ⲇⲁⲛⲓⲥⲧⲏⲥ ϯ ⲁⲛⲁⲅⲕⲏ ⲉⲣⲟⲓⲉⲧⲃⲏⲏⲧⲟⲩ ⲙⲡⲉⲓ ϭⲛⲑⲉⲛ ⲧⲁⲁ ⲩ , ⲁ ⲓ ⲕⲁⲁⲥ ϩⲙⲡⲁ ϩⲏⲧⲉⲧⲣⲁⲣⲡⲃⲟⲗ ⲛⲧ ⲡⲟⲗⲓⲥ ⲧⲁ ⲟϭⲧ ⲙⲁⲩⲁⲁ ⲧ ⲉⲧⲃⲉ ⲡ ⲁϣⲁⲓ ⲛ ⲛⲉ ⲑⲗⲓⲯⲓⲥ ⲉⲧ ϩⲓϫⲱ ⲓ · ⲁⲩⲱ ϫⲉⲕⲁⲥ ⲉⲕⲉ ⲉⲓⲙⲉ ⲉ ⲧ ⲙⲉ , ⲉⲓⲥ ⲡ ⲛⲟⲩϩ ⲛⲧⲟⲟⲧ ⲉ ⲓ ⲛⲁ ⲟϭⲧ ⲛϩⲏⲧ ϥ · ⲁⲩⲱ ⲁ ϥ ⲧⲁⲙⲟ ϥ ⲉ ⲡ ⲛⲟⲩϩ ⲉ ϥ ⲛⲧⲟⲟⲧ ϥ · ⲡ ⲛⲁⲩⲕⲗⲏⲣⲟⲥ ⲇⲉ ⲁ ϥ ⲣ ϣⲡⲏⲣⲉ ⲙ ⲡ ϣⲁϫⲉ ⲛ ⲛ ⲁⲡⲁ ⲗⲟⲅⲅⲓⲛⲟⲥ ⲁ ϥ ϯ ⲛ ⲛⲉ ⲛⲟⲩⲃ ⲙ ⲡ ⲣⲱⲙⲉ ⲁ ϥ ⲃⲱⲕ ⲉ ⲡⲉϥ ⲏⲓ · ⲁ ϥ ⲕⲟⲧ ϥ ⲛϭⲓ ⲡ ⲛⲁⲩⲕⲗⲏⲣⲟⲥ ϣⲁ ⲁ ⲡⲁ ⲗⲟⲅⲅⲓⲛⲟⲥ ⲁ ϥ ϫⲱ ⲉⲣⲟ ϥ ⲛ ϩⲱⲃ ⲛⲓⲙ ⲛⲧ ⲁ ⲩ ϣⲱⲡⲉ · ⲡⲉϫⲉ ⲡ ϩⲗⲗⲟ ⲛⲁ ϥ ϫⲉ · ⲡⲓⲥⲧⲉⲩⲉ ⲛⲁ ⲓ ⲡⲁ ϣⲏⲣⲉ ϫⲉ ⲉⲛⲉⲛⲧ ⲁ ⲛⲁⲙⲉⲗⲉⲓ ⲛ ⲕⲉ ⲕⲟⲩⲓ ϣⲁⲣⲉ ⲡ ⲛⲟⲩⲧⲉ ⲕⲣⲓ ⲛⲉ ⲙⲙⲟ ⲛ ⲙ ⲡⲉ ⲥⲛⲁⲩ ⲉⲧⲃⲉ ⲧⲉ ⲯⲩⲭⲏ ⲙ ⲡ ⲉⲧ ⲙⲙⲁⲩ · ⲁ ⲥ ϣⲱⲡⲉ ⲇⲉ ⲙ ⲡⲉ ⲩⲟⲉⲓϣ ⲉⲧ ⲙⲙⲁⲩ ⲛⲧⲉⲣⲉ ⲡ ⲣⲣⲟ ⲙⲁⲣⲕⲓⲁⲛⲟⲥ ⲟⲩⲱϣ ⲉ ⲧⲛⲛⲟⲟⲩ ⲛ ⲛⲟⲩ ⲙⲁⲅⲓⲥⲧⲣⲓⲁⲛⲟⲥ ⲉ ⲣⲁⲕⲟⲧⲉ ⲙⲛ ⲡ ⲧⲟⲙⲟⲥⲛ ⲗⲉⲱⲛ ⲡ ⲁⲥⲉⲃⲏⲥ , ⲁ ϥ ⲕⲉⲗⲉⲩⲉ ⲉ ⲧⲣⲉ ⲧ ⲡⲟⲗⲓⲥ ⲣⲁⲕⲟⲧⲉ ϩⲩⲡⲟⲅⲣⲁⲫⲏ ⲉⲣⲟ ϥ , ⲛ ϩⲟⲩⲟ ⲇⲉ ⲙ ⲙⲟⲛⲁ ⲭⲟⲥ ⲙ ⲡ ϩⲉⲛ ⲁⲧⲟⲛ ⲇⲉ ⲁ ϥ ϭⲉⲗⲡ ⲡⲉⲓ ϩⲱⲃ ⲉⲃⲟⲗ ⲉ ⲡ ⲡ ⲉⲧ ⲟⲩⲁⲁⲃ ⲁ ⲡⲁ ⲗⲟⲅⲅⲓⲛⲟⲥ ϩⲁ ⲑ ⲏ ⲛ ϣⲟⲙⲛⲧ ⲛ ⲛ ⲉⲃⲟⲧ , ⲁ ϥ ⲟⲩⲉϩⲥⲁ ϩⲛⲉϩⲙ ⲡ ϭⲱⲗⲡ ⲉⲃⲟⲗ ⲛⲧ ⲁ ⲩ ⲧⲥⲁⲃⲟ ϥ ⲉⲣⲟ ϥ ⲉ ⲧⲣⲉ ϥ ⲥⲱⲟⲩϩ ⲉϩⲟⲩⲛ ⲛ ⲛ ⲙ ⲙⲟⲛⲁⲭⲟⲥ ⲙ ⲡ ϩⲉⲛ ⲁⲧⲟⲛ ⲧⲏⲣ ⲟⲩ ⲛ ϥ ⲧⲁⲙⲟ ⲟⲩ ⲉ ⲡⲉ ⲛⲧ ⲁ ϥ ϣⲱⲡⲉ · ⲁⲩⲱ ⲁ ϥ ⲟⲩⲉϩ ⲥⲁϩⲛⲉ ⲉ ⲧⲙ ϫⲓ ⲙ ⲡ ⲇⲟⲅⲙⲁ ⲉⲧ ⲙⲙⲁⲩ ⲉ ⲡ ⲧⲏⲣ ϥ ⲟⲩⲇⲉ ⲉ ⲧⲙ ϩⲩⲡⲟⲅⲣⲁⲫⲉ ⲉⲣⲟ ϥ · ⲛⲧⲟϥ ⲇⲉ ⲁⲡⲁ ⲗⲟⲅⲅⲓⲛⲟⲥ ⲁ ϥ ⲥⲱⲟⲩϩ ⲉ ϩⲟⲩⲛ ⲛ ⲛ ⲟⲩⲟⲛ ⲛⲓⲙ ⲉⲧ ϩⲛ ⲧ ⲗⲁⲩⲣⲁ ⲁ ϥ ϫⲱ ⲉⲣⲟ ⲟⲩ ⲛ ⲛⲧⲁ ⲡ ϫⲟⲉⲓⲥ ϭⲟⲗ ⲡ ⲟⲩ ⲛⲁ ϥ ⲉⲃⲟⲗ ϩⲙ ⲡ ϩⲟⲣⲟⲙⲁ ⲁⲩⲱ ⲁ ϥ ⲟⲩⲉϩ ⲥⲁϩⲛⲉ ⲛⲁ ⲩ ⲉ ϩⲁⲣⲉϩ ⲛ ⲇⲓⲕⲁⲓⲟⲱⲙⲁ ⲙ ⲡ ϫⲟⲉⲓⲥ ϩⲛ ⲟⲩ ⲱⲣϫ ⲁⲩⲱ ⲉ ⲧⲣⲉ ⲩ ⲁⲅⲱⲛⲓⲍⲉ ⲉϫⲛ ⲧ ⲡⲓⲥⲧⲓⲥ ⲛ ⲛ ⲟⲣⲑⲟⲇⲟⲝⲟⲥ ϣⲁ ϩⲣⲁⲓⲉ ⲡ ⲙⲟⲩ · ⲛⲧⲟⲟⲩ ⲇⲉ ⲛⲧⲉⲣ ⲟⲩ ⲥⲱⲧⲙ ⲉ ⲛⲁⲓ ⲛⲧⲟⲟⲧ ϥ ⲛ ⲛ ⲁⲡⲁ ⲗⲟⲅⲅⲓⲛⲟⲥ · ⲁ ⲩ ⲣⲁϣⲉ ⲉ ⲡⲉ ϩⲟⲩⲟ ⲁ ⲩ ϫⲓ ϣⲟϫⲛⲉ ⲙⲛ ⲛⲉⲩ ⲉⲣⲏⲩ ⲉ ⲩ ϫⲱ ⲙⲙⲟ ⲥ ϫⲉ · ⲙⲛ ⲣⲱⲙⲉ ⲛⲁ ϣ ⲕⲁⲧⲁⲣⲅⲉⲓ ⲙ ⲡⲉⲓ ⲇⲟⲅⲙⲁ ⲉⲧ ϫⲁϩⲙ ⲉⲓⲉ ⲙⲏⲧⲉⲓ ⲡ ⲉⲛⲧ ⲁ ⲡ ϫⲟⲉⲓⲥ ϭⲉ ⲗⲡ ⲡⲉⲓ ⲙⲩⲥⲧⲏⲣⲓⲟⲛ ⲛⲁ ϥ ⲉⲃⲟⲗ ⲉ ⲁ ϥ ⲧⲁⲙⲟ ϥ ⲉ ⲧⲉ ⲑⲗⲓⲯⲓⲥ ⲉⲧ ⲧⲏϣ ⲉϣⲱⲡⲉ · ⲧⲟⲧⲉ ⲁ ⲩ ⲡⲁⲣⲁⲕⲁⲗⲉⲓ ⲙ ⲡ ⲙⲁⲕⲁⲣⲓⲟⲥ ⲁⲡⲁ ⲗⲟⲅⲅⲓⲛⲟⲥ ⲉ ⲧⲣⲉ ϥ ϣⲱⲡⲉ ⲛⲁ ⲩ ⲛ ⲓⲱⲧ ⲁⲩⲱ ⲛ ϫⲁⲩ ⲙⲁⲉⲓⲧ ⲁⲩⲱ ⲛ ϩⲩⲅⲟⲩⲙⲉⲛⲟⲥ ⲉϫⲛ ⲛ ⲙⲙⲟⲛⲁⲥⲧⲏⲣⲓⲟⲛⲙ ⲡ ϩⲉⲛ ⲁⲧⲟⲛ ·
ⲙⲛⲛⲥⲁ ϣⲟⲙⲛⲧ ⲛ ⲛ ⲉⲃⲟⲧ ⲁ ϥ ⲉⲓ ⲛϭⲓ ⲡ ⲙⲁⲅⲓⲥⲧⲣⲓⲁⲛⲟⲥ ⲙⲛ ⲡ ⲧⲟⲅⲙⲁ ⲉⲧ ⲙⲙⲁⲩ ⲛ ⲛ ⲁⲧ ⲛⲟⲩⲧⲉ , ⲉ ⲁ ⲡ ⲣⲣⲟ ⲥϩⲁⲓ ⲛ ⲛ ⲁⲕⲁⲕⲓⲟⲥ ⲡ ⲁⲩⲅⲟⲩⲥⲧⲁⲗⲓⲟⲥ ⲉⲧ ⲁⲣ ⲭⲉⲓ ⲙ ⲡⲉ ⲩⲟⲉⲓϣ ⲉⲧ ⲙⲙⲁⲩ ⲉ ⲧⲣⲉ ϥ ⲁⲛⲁⲅⲕⲁⲍⲉ ⲛ ⲛ ⲙ ⲙⲟⲛⲁⲭⲟⲥ ⲉⲧ ϩⲛ ⲧ ⲗⲁⲩⲣⲁ ⲉ ⲧⲣⲉ ⲩ ϩⲩⲡⲟⲅⲣⲁⲫⲉ ⲉ ⲡ ⲧⲟⲙⲟⲥ ⲉⲧ ϫⲁϩⲙ ⲛ ⲗⲉⲱⲛ ⲇⲉ ⲡ ⲧⲟⲩⲝ , ⲛⲧⲉⲣⲉ ϥ ⲱϣ ⲛⲛⲉⲥϩⲁⲓ ⲙ ⲡ ⲣⲣⲟ , ⲁ ϥ ⲥϩⲁⲓ ⲥⲟⲩ ⲉ ⲩ ⲧⲓⲡⲧⲓⲭⲟⲛ ⲁ ϥ ⲧⲛⲛⲟ ⲟⲩ ⲥⲟⲩ ⲛ ⲛ ⲙⲙⲟⲛⲁⲭⲟⲥ ⲙⲡ ϩⲉⲛ ⲁⲧⲟⲛ ⲉ ϥ ⲥⲏϩ ⲛ ⲧⲉⲓ ϩⲉ · ⲁⲕⲁⲕⲓⲟⲥ ⲡ ⲁⲩⲅⲟⲩⲥⲧⲁⲗⲓⲟⲥ ⲉ ϥ ⲥϩⲁⲓ ⲛ ⲛⲉⲓⲟⲧⲉ ⲉⲧ ⲟⲩⲁⲁⲃ ⲙ ⲙⲁⲓ ⲛⲟⲩⲧⲉ ⲙ ⲙⲟⲛⲁⲭⲟⲥ ⲛ ⲧ ⲗⲁⲩⲣⲁ ⲙ ⲡ ϩⲉⲛ ⲁⲧⲟⲛ ⲭⲁⲓⲣⲉⲧⲉ · ⲉ ⲡⲉⲓⲇⲏ ⲡⲉⲛ ϫⲟⲉⲓⲥ ⲡ ⲣⲣⲟ ⲡ ⲡ ⲁⲩⲧⲱⲕⲣⲁⲧⲱⲣ ⲡ ⲉⲛⲧ ⲁ ϥ ⲁⲁ ⲛ ⲛ ⲛ ⲙⲡϣⲁ ⲛ ⲛⲉϥ ⲥϩⲁⲓ ⲉⲧ ⲟⲩⲁⲁⲃ · ⲉ ⲁ ϥ ⲧⲣⲉ ⲟⲩⲟⲛ ⲛⲓⲙ ϩⲩⲡⲟⲅⲣⲁⲫⲉ ⲉ ⲡ ⲧⲟⲙⲟⲥ ⲛ ⲗⲉⲱⲛ ⲉⲡⲓⲥⲕⲟⲡⲟⲥ ⲛ ϩⲣⲱⲙⲏ , ⲛ ϩⲟⲩⲟ ⲇⲉ ⲉ ⲧⲉⲧⲛ ϩⲁⲅⲓⲟⲥⲩⲛⲏ ⲛⲧⲱⲧⲛ , ⲱ ⲙ ⲙⲟⲛⲁⲭⲟⲥ ⲙ ⲡ ϩⲉⲛ ⲁⲧⲟⲛ , ⲧⲉⲛⲟⲩ ⲇⲉ ⲉⲧⲉⲧⲛϣⲁⲛ ϫⲓ ⲛ ⲛⲉ ⲥϩⲁⲓ ⲛⲧⲟⲟⲧ ϥ ⲙ ⲡ ⲙⲁⲅⲓⲥⲧⲣⲓⲁⲛⲟⲥ ⲉ ⲧⲉⲧⲛ ⲛⲉ ϫⲱⲕ ⲉⲃⲟⲗ · ⲙ ⲡ ⲟⲩⲉϩ ⲥⲁϩⲛⲉ ⲙ ⲡⲉⲛ ϫⲟⲉⲓⲥ ⲡ ⲣⲣⲟ ϫⲉⲕⲁⲥ ⲉ ⲧⲉⲧⲛ ⲛⲁ ⲙⲁⲧⲉ ⲛ ϩⲉⲛ ⲇⲱⲣⲉⲁ ⲙⲛ ϩⲉⲛ ⲧⲁⲉⲓⲟ ⲛⲧⲟⲟⲧ ϥ ⲙ ⲡ ⲛⲟϭ ⲛ ⲛ ⲉⲩⲉⲣⲅⲉⲧⲏⲥ ⲁⲩⲱ ⲛ ⲛ ⲁⲩⲧⲱⲕⲣⲁⲧⲱⲣ ⲛ ⲣⲉϥ ⲙⲓϣⲉ ⲉϫⲛⲧⲛ ⲙⲛⲧ ⲥⲁⲃⲉ · ⲛⲧⲉⲣⲉ ϥ ϫⲓ ⲇⲉ ⲛ ⲛⲉ ⲥϩⲁⲓ ⲛϭⲓ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲗⲟⲅⲅⲓⲛⲟⲥ ⲁ ϥ ⲥⲱ ⲟⲩϩ ⲉϩⲟⲩⲛ ⲛ ⲛⲉ ⲥⲛⲏⲩ ⲧⲏⲣ ⲟⲩ ⲁ ϥ ⲱϣ ⲉⲣⲟ ⲟⲩ ⲙ ⲡ ⲧⲓⲡⲧⲓⲭⲟⲛ · ⲛⲧⲟⲟⲩ ⲇⲉ ⲛⲧⲉ ⲡⲟⲩ ⲥⲱⲧⲙ ⲁ ⲩ ⲱϣ ⲉⲃⲟⲗ ϩⲓ ⲟⲩ ⲥⲟⲡ ⲉ ⲩ ⲁⲛⲁⲑⲉⲙⲁⲧⲓⲍⲉ ⲙ ⲡ ⲧⲟⲅⲙⲁ ⲉⲧ ⲙⲙⲁⲩ ⲉⲧ ⲥⲟⲟ ϥ ⲙⲛ ⲛⲉⲧⲛ ϩⲏⲧϥ ⲙⲛ ⲗⲉⲱⲛ ⲡⲁ ⲥⲉⲏⲏⲥ ⲙⲛ ⲟⲩⲟⲛ ⲛⲓⲙ ⲉⲧ ⲕⲟⲓⲛⲱⲛⲉⲓ ⲉ ⲣⲟ ϥ · ⲧⲟⲧⲉ ⲁ ⲩ ⲥϩⲁⲓ ⲛ ⲛⲟⲩ ⲉⲡⲓⲥⲧⲟⲗⲏ ⲙ ⲡ ⲁⲩⲅⲟⲩⲥⲧⲁⲗⲓⲟⲥ ⲉ ⲥ ⲥⲏϩ ⲙ ⲡⲉⲓ ⲧⲩⲡⲟⲥ ϫⲉ · ⲛⲧⲟⲕ ⲙⲉⲛ ⲕ ϩⲩⲡⲟⲕⲓⲥⲑⲁⲓ ⲙ ⲡ ⲧⲟⲅⲙⲁ ⲉⲧ ⲥⲟⲟ ϥ ⲙ ⲡ ⲁⲩⲧⲟⲕⲣⲁⲧⲱⲣ · ⲁⲛⲟⲛ ⲇⲉ ϩⲱⲱ ⲛ ⲉ ⲛ ϩⲩⲡⲟⲧⲁⲥⲥⲉ ⲙ ⲡ ⲡⲁⲛⲧⲱⲕⲣⲁⲧⲱⲣ ⲁ ⲩ ⲱⲡ ⲉⲧ ⲉⲩⲉⲣⲅⲉⲧⲉⲓ ⲙ ⲡ ⲧⲏⲣ ϥ ϩⲓⲧⲛⲧⲉϥ ⲡⲣⲟⲛⲟⲓⲁ · ⲙⲁⲣⲉ ⲡⲁⲓ ⲟⲩⲛ ϣⲱⲡⲉ ⲉ ϥ ⲟⲩⲟⲛϩ ⲉⲃⲟⲗ ⲛ ⲧⲉⲕⲉⲝⲟⲩⲥⲓⲁ ϫⲉ ⲙⲛ ⲟⲩⲟⲛ ⲛϩⲏⲧ ⲛ ϫⲓⲛ ⲟⲩ ⲕⲟⲩⲓ ϣⲁ ⲟⲩ ⲛⲟϭ ⲛⲁ ⲁⲛⲉⲭⲉ ⲛ ⲕⲟⲓⲛⲱⲛⲉⲓ ⲏ ⲉ ⲥⲱⲧⲙ ϩⲟⲗⲱⲥ ⲉ ⲡ ⲧⲟⲅⲙⲁ ⲉⲧ ϫⲁϩⲙ ⲉⲧ ⲙⲙⲁⲩ ⲁⲩⲱ ⲙ ⲡⲁⲣⲁⲛⲟⲙⲟⲥ ⲛ ⲗⲉⲱⲛ ⲡ ⲁⲥⲉ ⲃⲏⲥ · ⲁⲗⲗⲁ ⲧⲛ ⲥⲃⲧⲱⲧ ⲧⲏⲣ ⲛ ⲉ ⲧⲣⲉ ⲛ ⲁⲅⲱⲛⲓⲍⲉ ϣⲁ ⲉϩⲣⲁⲓ ⲉ ⲡ ⲙⲟⲩ ⲉϫⲛ ⲛ ⲛ ⲇⲟⲅ ⲙⲁ ⲉⲧ ⲧⲁϫⲣⲏⲩ ⲁⲩⲱ ⲙ ⲡⲁⲣⲁⲇⲟⲥⲓⲥ ⲛ ⲧ ⲡⲓⲥⲧⲓⲥ ⲉⲧ ⲟⲩⲟϫ ⲛ ⲛⲉⲛ ⲉⲓⲟⲧⲉ ⲉⲧ ⲟⲩⲁⲁⲃ ⲁⲩⲱ ⲛ ⲛ ⲟⲣⲑⲟⲇⲟⲝⲟⲥ ⲧⲁⲓ ⲛⲧ ⲁ ⲩ ⲧⲁⲁ ⲥ ⲉⲧⲟⲟⲧ ⲛ · ϫⲉ ⲛⲛⲉ ⲛ ⲥⲉϩ ϩⲁϩ ⲛ ϣⲁϫⲉ ⲛⲁⲕ · ϥ ⲥⲟⲧⲡ ⲅⲁⲣ ⲛⲁ ⲛ ⲁⲩⲱ ϥ ⲣ ⲛⲟϥⲣⲉ ⲛ ⲛⲉⲛ ⲯⲩⲭⲏ ⲉ ⲧⲣⲉ ⲛ ⲥⲱⲧⲙ ⲛⲥⲁ ⲡ ⲇⲟⲅ ⲙⲁ ⲙ ⲡ ⲡⲁⲛⲧⲱⲕⲣⲁⲧⲱⲣ ⲛ ϩⲟⲩⲉⲡⲉⲧ ⲛ ⲁⲩⲧⲟⲕⲣⲁⲧⲱⲣ · ⲛⲧⲉⲣⲉ ϥ ϫⲉ ⲓ ⲛ ⲧ ⲉⲡⲓⲥⲧⲟⲗⲏ ⲛϭⲓ ⲡ ⲇⲟⲩⲝ ⲁ ϥ ⲉⲓⲙⲉ ⲉ ⲧⲉⲥ ϭⲟⲙ , ⲛⲧⲟϥ ⲙⲛ ⲛ ⲙ ⲙⲁⲅⲓⲥⲧⲣⲓⲁⲛⲟⲥ ⲙ ⲡ ⲣⲣⲟ ⲁ ⲩ ϭⲱⲛⲧ ⲙⲙⲁⲧⲉ ϩⲛ ⲟⲩ ⲑⲩⲙⲟⲥ ⲉϫⲛ ⲛ ⲁⲡⲟⲗⲟ ⲅⲓⲁ ⲛ ⲛ ⲉⲧ ⲟⲩⲁⲁⲃⲙ ⲡ ϩⲉⲛ ⲁⲧⲟⲛ , ⲁ ⲩ ϫⲓ ϣⲟϫⲛⲉ ⲙⲛ ⲛⲉⲩ ⲉⲣⲏⲩ ⲉ ⲧⲣⲉ ⲡ ⲙⲁⲅⲓⲥ ⲧⲣⲓⲁⲛⲟⲥ ϫⲓⲙ ⲡⲉ ⲥⲧⲣⲁⲧⲉⲩⲙⲁ ⲙ ⲙⲁⲧⲟⲓ ⲛ ⲥⲉ ϩⲱⲧⲃ ⲛ ⲛ ⲙ ⲙⲟⲛⲁⲭⲟⲥ ⲙ ⲡ ϩⲉⲛ ⲁⲧⲟⲛ · ⲡ ϫⲟⲉⲓⲥ ⲇⲉ ⲡ ⲉⲧⲁⲑⲉ ϯ ⲙ ⲡ ϣⲟϫⲛⲉ ⲛ ⲛ ⲁⲣⲭⲱⲛ ⲁ ϥ ⲟⲩⲉⲛϩ ⲡⲁⲓ ⲉⲃⲟⲗ ⲛ ⲛ ϩⲗⲗⲟ ⲉⲧ ⲟⲩⲁⲁⲃ ⲁⲡⲁ ⲗⲟⲩⲅⲓⲟⲥ ⲙⲛ ⲁⲡⲁ ⲗⲟⲅⲅⲓⲛⲟⲥ · ⲁ ⲩ ⲥⲱⲟⲩϩ ⲉϩⲟⲩⲛ ⲛ ⲛⲉ ⲥⲛⲏⲩ ⲧⲏⲣ ⲟⲩ ⲡⲉϫⲉ ⲁⲡⲁ ⲗⲟⲅⲅⲓⲛⲟⲥ ⲛⲁ ⲩ ϫⲉ · ϯ ⲥⲟⲡⲥ ⲙⲙⲱ ⲧⲛ ⲱ ⲛⲉ ⲥⲛⲏⲩ ⲉ ⲧ ⲙ ⲧⲣⲉ ⲟⲩⲁ ⲛϩⲏⲧ ⲧⲏⲩⲧⲛ ϣⲧⲟⲣⲧⲣ , ⲁⲗⲗⲁ ⲥⲱⲧⲙ ⲛⲥⲱ ⲓ ⲛⲧⲉ ⲡ ⲟⲩⲁ ⲡ ⲟⲩⲁ ϫⲓ ⲛⲁ ϥ ⲛ ϩⲉⲛ ⲃⲁ ⲉⲃⲟⲗ ϩⲛ ⲛ ⲛ ⲃⲛⲛⲉ ⲛ ⲧⲛ ⲃⲱⲕⲧⲏⲣⲛ ϩⲓ ⲟⲩ ⲥⲟⲡ ⲉ ⲧ ⲁⲡⲁⲧⲏ ⲙ ⲡⲁⲣⲭⲱⲛ ⲙⲡⲁⲧⲉϥ ⲉⲓ ϣⲁⲣⲟ ⲛ · ⲁ ⲡⲉⲓ ϣⲁϫⲉ ⲣ ⲁⲛⲁ ϥ ⲛ ⲛⲉ ⲥⲛⲏⲩ ⲁⲩⲱ ⲁ ⲩ ϫⲓ ⲛ ϩⲉⲛ ⲃⲁϩⲛ ⲛⲃⲛⲛⲉ ⲁ ⲩ ⲃⲱⲕ ⲉ ⲡ ⲙⲁ ⲛ ϣⲁ ⲩ ⲙⲟⲩⲧⲉ ⲉⲣⲟ ϥ ϫⲉ ⲡ ⲗⲓⲑⲁⲍⲟⲙⲉⲛⲟⲛ , ⲡ ⲃⲟⲗ ⲛ ⲧ ⲡⲟ ⲗⲓⲥ · ⲁ ⲩ ⲁϩⲉ ⲣⲁⲧ ⲟⲩ ⲛϭⲓ ⲡⲉ ⲭⲟⲣⲟⲥ ⲛ ⲛⲙ ⲙⲟⲛⲁⲭⲟⲥ ⲧⲏⲣ ⲟⲩ , ⲙⲡⲉ ⲟⲩⲁ ⲧⲟⲗⲟⲙⲁ ⲉ ⲃⲱⲕ ⲉϩⲟⲩⲛ ⲉ ⲧ ⲡⲟⲗⲓⲥ ⲉⲡⲉⲓⲇⲏ ⲟⲩ ⲉⲛⲧⲟⲗⲏ ⲛⲧⲉ ⲡⲉⲩ ⲉⲓⲱⲧ ⲧⲉ · ⲧⲟⲧⲉ ⲁ ϥ ⲉⲓ ⲛϭⲓ ⲡ ⲙⲁⲅⲓⲥⲧⲣⲓⲁⲛⲟⲥ ⲉ ⲣ ⲡⲟⲗⲩⲙⲉⲓ ⲙⲛ ⲛ ⲙ ⲙⲟⲛⲁⲭⲟⲥ · ⲛⲧⲉⲣ ⲟⲩ ⲡⲱϩ ⲇⲉ ⲉⲣⲟ ⲟⲩ ⲁ ϥ ⲟⲩⲉϩ ⲥⲁϩⲛⲉ ⲙ ⲡⲉ ⲥⲧⲣⲁⲧⲉⲩⲙⲁ ⲉ ⲧⲣⲉ ⲩ ⲛⲉϫ ⲥⲟⲧⲉ ⲉ ⲡⲉ ⲭⲟⲣⲟⲥ ⲛ ⲛ ⲙ ⲙⲟⲛⲁⲭⲟⲥ · ⲙ ⲙⲁⲧⲟⲓ ⲇⲉ ⲁ ⲩ ⲛⲉϫ ⲥⲟⲧⲉ ⲉⲣⲟ ⲟⲩ · ⲱ ⲧⲉⲓ ⲛⲟϭ ⲛ ϣⲡⲏⲣⲉ , ⲛⲉⲣⲉ ⲙ ⲙⲁⲧⲟⲓ ⲁϩⲉ ⲣⲁⲧ ⲟⲩ ⲉ ⲩ ⲇⲟⲝⲉⲧⲉ ⲉ ⲡⲉ ⲭⲟⲡⲟⲥ ⲛ ⲛⲙ ⲙⲟⲛⲁⲭⲟⲥ ⲁⲩⲱ · ⲙⲡⲉ ⲗⲁⲁⲩ ⲙⲙⲟ ⲟⲩ ⲃⲗⲁⲡϯ. ⲁⲩⲱ ⲁ ⲩ ϫⲱ ⲙ ⲡⲉⲓ ϩⲩⲙⲛⲟⲥ ⲧⲏⲣ ⲟⲩ ϩⲛ ⲟⲩ ⲧⲁⲡⲣⲟ ⲛⲛⲟⲧⲱⲧ ⲉ ⲩ ϫⲱ ⲙⲙⲟ ⲥ ϫⲉ · ⲁ ⲛ ⲕⲁ ϩⲧⲏ ⲛ ⲉ ⲡ ϫⲟⲉⲓⲥ · ⲛ ⲛ ⲁϣ ⲛ ϩⲉ ⲧⲉⲧⲛ ⲛⲁ ϫⲟⲟⲥ ⲛⲧⲉⲛ ⲯⲩⲭⲏ ϫⲉ · ⲡⲱⲱⲛⲉ ⲉⲃⲟⲗ ⲉϫⲛ ⲛ ⲛⲧⲟⲟⲩ ⲛ ⲑ ⲉ ⲛ ⲟⲩ ϫⲁϫ ; ϫⲉ ⲉⲓⲥ ⲛ ⲣⲉϥ ⲣ ⲛⲟⲃⲉ ⲁ ⲩ ϫⲱⲗⲕ ⲛ ⲛⲉⲩ ⲡⲓⲧⲉ ⲁ ⲩ ⲥⲟⲃⲧⲉ ⲛ ⲛⲉⲩ ⲥⲟⲧⲉ ⲉ ⲡⲉ ϩⲛⲁⲁⲩ ⲛ ϯ ⲥⲟⲧⲉ ⲉ ⲛⲟⲩ ⲥⲟⲧⲉ ϩⲛ ⲟⲩ ϩⲱⲡ ⲛ ⲛ ⲉⲧ ⲥⲟⲩⲧⲱⲛ ϩⲙ ⲡⲉⲩ ϩⲏⲧ · ⲁⲩⲱ ϫⲉ · ⲁ ⲛ ⲣⲉϥ ⲣ ⲛⲟⲃⲉ ⲧⲱⲕⲙ ⲛ ⲛⲉⲩ ⲥⲏⲃⲉ ⲁ ⲩ ⲥⲱⲙⲛⲧ ⲛ ⲛⲉⲩ ⲡⲓⲧⲉ ⲉ ⲧⲁⲩⲟ ⲉϩⲣⲁⲓ ⲛ ⲛⲟⲩ ϩⲏⲕⲉ ⲙⲛ ⲟⲩ ⲉⲃⲓⲏⲛ , ⲉ ⲕⲟⲛⲥ ⲛ ⲛ ⲉⲧ ⲥⲟⲩⲧⲱⲛ ϩⲙ ⲡⲉⲩ ϩⲏⲧ · ⲁⲗⲏⲑⲟⲥ ⲁ ⲛⲉⲩ ⲥⲏϥⲉ ⲃⲱⲕ ⲉϩⲟⲩⲛ ⲉ ⲡⲉⲩ ϩⲏⲧ ⲁⲛⲉⲩ ⲥⲟⲧⲉ ⲟⲩⲟϣ ϥ · ⲡ ⲙⲁⲧⲟⲓ ⲇⲉ ⲛ ϫⲱⲱⲣⲉ ⲁⲡⲁ ⲗⲟⲅⲅⲓⲛⲟⲥ ⲡ ⲉⲛⲧ ⲁ ϥ ⲙⲓϣⲉ ⲉϫⲛ ⲧ ⲙⲉ ϣⲁ ⲉϩⲣⲁⲓ ⲉ ⲡ ⲙⲟⲩ , ⲡ ⲉⲛⲧ ⲁ ϥ ⲟⲩⲟⲛϩ ϥ ⲉⲃⲟⲗ ⲙⲙⲓⲛⲙⲙⲟ ϥ ϫⲉ ϥ ⲟⲩⲏϩ ϩⲁ ⲑ ⲁⲓⲃⲥ ⲙ ⲡ ⲉⲧ ϫⲟⲥⲉ , ⲙⲡⲉ ϥ ϩⲟⲧⲉ ϩⲁⲑⲏ ⲛ ⲛ ⲥⲟⲧⲉ ⲉⲧ ϩⲏⲗ ⲉⲃⲟⲗ ⲙ ⲡ ⲁⲏⲣ ⲁⲗ ⲗⲁ ⲁ ϥ ϫⲓ ⲛⲁ ϥ ⲛ ⲑ ⲟⲙⲟⲗⲟⲅⲓⲁ ⲛ ⲑ ⲉ ⲛ ⲛⲟⲩ ⲑⲩⲣⲱⲛ , ⲡⲁⲓ ⲉⲧ ϫⲱ ⲙⲙⲟ ⲥ ϫⲉ · ⲧⲉϥ ⲙⲉ ⲛⲁ ⲕⲱⲧⲉ ⲉⲣⲟ ⲕ ⲛ ⲑ ⲉ ⲛ ⲛⲉⲓ ϩⲟⲡⲗⲟⲛ · ⲛⲛⲉ ⲕ ⲣ ϩⲟⲧⲉ ϩⲁ ⲑ ⲏ ⲛ ⲛⲟⲩ ⲥⲟⲧⲉ ⲉ ϥ ϩⲏⲗ ϩⲙ ⲡⲉϩⲟⲟⲩ · ⲛⲁⲓ ⲇⲉ ⲉ ϥ ⲙⲉⲗⲉⲧⲁ ⲙⲙⲟ ⲟⲩ ⲛϭⲓ ⲡ ϩⲗⲗⲟ ⲛ ϫⲱⲱⲣⲉ ⲁ ϥ ϯ ⲙ ⲡⲉϥ ⲟⲩⲟⲓ ⲉⲡⲉ ⲥⲧⲣⲁⲧⲉⲩⲙⲁ ϩⲛ ⲟⲩ ⲛⲟϭ ⲙ ⲙⲛⲧ ϫⲁⲣϩⲏⲧ , ⲁⲓⲧⲉⲓ ⲉ ⲩ ⲛⲉϫⲥⲟⲧⲉ · ⲁⲩⲱ ⲛⲉⲣⲉ ⲛ ⲥⲟⲧⲉ ϩⲏⲩ ⲉ ⲡⲉⲓ ⲥⲁ ⲙⲛ ⲡⲁⲓ ⲙⲙⲟ ϥ ⲁⲩⲱ ⲙⲡⲉ ⲗⲁⲁⲩ ⲛϩⲏⲧ ⲟⲩ ϫⲱϩ ⲉ ⲡ ⲅⲉⲛⲛⲁ ⲓⲟⲥ · ⲡ ⲙⲁⲅⲓⲥⲧⲣⲓⲁⲛⲟⲥ ⲇⲉ ⲛⲧⲉⲣⲉ ϥ ⲛⲁⲩ ⲉⲣⲟ ϥ ϩⲛ ⲧⲉⲓ ⲛⲟϭ ⲙ ⲙⲛⲧ ϫⲁⲣϩⲏⲧ ⲁ ϥ ⲣ ϣⲡⲏⲣⲉ ϫⲉ ⲙⲡⲉ ⲗⲁⲁⲩ ϩⲛ ⲛⲛ ⲥⲟⲧⲉ ϫⲱϩ ⲉⲣⲟ ϥ ⲟⲩⲇⲉ ⲙⲡⲉ ⲗⲁⲁⲩ ϩⲛ ⲛⲉ ⲥⲛⲏⲩ ϥⲗⲁⲡⲧⲉⲓ ⲉ ⲡ ⲧⲏⲣ ϥ · ⲁ ⲩ ⲃⲟϭ ⲟⲩ ⲉⲃⲟⲗ ϩⲛ ⲛⲉⲩ ϩⲧⲱⲱⲣ ⲛ ⲧⲉ ⲩⲛⲟⲩ ⲁ ⲩ ⲡⲁϩⲧ ⲟⲩ ϩⲁ ⲛⲉ ⲟⲩⲉⲣⲏⲧⲉ ⲛ ⲛ ⲁⲡⲁ ⲗⲟⲅⲅⲓⲛⲟⲥ ⲁ ⲩ ⲟⲩⲱϣⲧ ⲛⲁ ϥ ⲙⲛ ⲛⲉ ⲥⲛⲏⲩ ⲉⲧ ⲛⲙⲙⲁ ϥ ⲉ ⲩ ⲁⲓ ϯ ⲛ ⲟⲩ ⲥⲩⲅⲛⲱⲙⲏ ϩⲁ ⲧ ⲧⲟⲗⲙⲏⲣⲓⲁ ⲛ ⲧⲁ ⲩ ⲁⲁⲥ · ⲁⲡⲁ ⲗⲟⲅⲅⲓⲛⲟⲥ ⲇⲉ ⲛⲧⲉⲣⲉ ϥ ⲛⲁⲩ ⲉ ⲧⲉⲩ ⲙⲉⲧⲁⲛⲟⲓⲁⲙⲛ ⲧⲉⲩ ⲡⲓⲥⲧⲓⲥ ⲁ ϥ ϣⲁϫⲉ ⲙⲛ ⲡ ⲙⲁⲕⲓⲥⲧⲣⲓⲁ ⲛⲟⲥ ⲁⲩⲱ ⲙ ⲙⲁⲧⲟⲓ ⲉ ϥ ϫⲱ ⲙⲙⲟ ⲥ ϫⲉ · ⲉⲓⲥ ϩⲏⲏⲧⲉ ⲁ ⲧⲉⲧⲛ ⲛⲁⲩ ϫⲉ ⲁ ⲛⲁⲅⲱⲛⲓⲍⲉ ⲁⲩⲱ ⲁ ⲛ ⲥⲃⲧⲱⲧ ⲛ ⲙ ⲙⲓϣⲉ ⲉϫⲛ ⲧ ⲡⲓⲥⲧⲓⲥ ⲛ ⲛ ⲉⲓⲟⲧⲉ ϣⲁ ⲉϩⲣⲁⲓ ⲉ ⲡ ⲙⲟⲩ · ⲧⲛ ⲡⲁ ⲣⲁⲕⲁⲗⲉⲓ ⲙⲙⲱ ⲧⲛ ⲉ ⲧⲣⲉ ⲧⲉⲧⲛ ⲉⲓ ϣⲁ ⲧ ⲗⲁⲩⲣⲁ ⲙ ⲡ ϩⲉⲛ ⲁⲧⲟⲛ , ⲡ ⲙⲁ ⲉⲧⲉⲣⲉ ⲛⲉⲛ ⲉⲓⲟⲧⲉ ⲛϩⲏⲧ ϥ , ⲛ ⲧⲛ ϫⲛⲟⲩ ⲟⲩ ϩⲓ ⲑ ⲏ ⲛ ⲧⲉⲧⲛ ⲉⲝⲟⲩⲥⲓⲁ ⲉ ⲩ ⲡⲗⲏⲣⲟⲫⲟⲣⲓⲁ ⲛⲏ ⲧⲛ · ⲁⲩⲱ ⲛ ⲑ ⲉ ⲉⲧ ⲟⲩ ⲛⲁ ⲕⲉⲗⲉⲩⲉ ⲙⲙⲟ ⲥ ⲛⲁ ⲛ ⲙ ⲡⲉⲧⲛ ⲙⲧⲟ ⲉⲃⲟⲗ ⲧⲛ ⲥⲃⲧⲱⲧ ⲉ ⲟⲩⲁϩⲛ ⲛⲥⲁⲡⲉⲩ ϣⲁϫⲉ · ⲛⲉ ⲥⲛⲏⲩ ⲇⲉ ⲛⲉ ⲩ ⲣⲙⲟⲓϩⲉ ⲉϫⲛ ⲛ ⲛ ϣⲁϫⲉ ⲉⲧⲉⲣⲉ ⲁⲡⲁ ⲗⲟⲅⲅⲓⲛⲟⲥ ϫⲱ ⲙⲙⲟⲟⲩ ⲛⲛⲁϩⲣⲙ ⲡ ⲁⲣⲭⲱⲛ ⲙⲛ ⲡⲉⲥ ⲧⲣⲁⲧⲉⲩ ⲙⲁⲁⲩⲱ ⲛⲉ ⲩ ϫⲱ ⲙⲙⲟ ⲥ ⲛ ⲛⲉⲩ ⲉⲣⲏⲩ ϫⲉ · ⲙⲏ ⲁⲗⲁⲁⲩⲛϩⲏⲧⲛϣⲱϫⲡϩⲛⲧⲗⲁⲩⲣⲁⲙⲡⲉⲛ ⲉⲓⲉⲡⲉⲓⲙⲁ|ⲧⲟⲧⲉⲁⲩϯ ⲡⲉⲩ ⲟⲩⲟⲓ ⲉ ⲡⲉⲩ ⲉⲓⲱⲧ ⲁⲡⲁ ⲗⲟⲅⲅⲓⲛⲟⲥ ⲉ ⲩ ϫⲱ ⲙⲙⲟ ⲥ ϫⲉ · ⲱ ⲡⲉⲛ ⲉⲓⲱⲧ , ⲛ ⲅ ⲥⲟ ⲟⲩⲛ ⲁⲛ ϫⲉ ⲧⲛ ⲙ ⲡⲉⲓ ⲙⲁ ⲧⲏⲣ ⲛ ⲁⲩⲱ ⲙⲛ ⲟⲩⲁ ⲛϩⲏⲧ ⲛ ⲙ ⲡⲉⲛ ⲃⲟⲗ ; ⲛ ⲁϣ ⲛ ϩⲉ ⲧⲛ ⲛⲁ ⲟⲩⲉϩ ϩⲓⲥⲉ ⲉ ⲛⲉⲓ ⲣⲱⲙⲉ ⲛ ⲧⲛ ⲥⲕⲩⲗⲗⲉⲓ ⲙⲙⲟ ⲟⲩ ⲛ ⲥⲉ ⲉⲓ ⲉ ⲧ ⲗⲁⲩⲣⲁ ; ; ⲛⲧⲟϥ ⲇⲉ ⲙⲡⲉ ϥ ⲟⲩⲱϣⲃ ⲛⲁ ⲩ ⲛ ⲗⲁⲁⲩ ϩⲱⲥ ⲉ ϥ ⲥⲟⲟⲩⲛ ⲙ ⲡ ⲉⲧ ϥ ⲛⲁ ⲁⲁ ϥ · ⲉⲓⲧⲁ ⲁ ⲩ ⲙⲟⲟϣⲉ ⲛ ⲥⲱ ϥ ⲧⲏⲣ ⲟⲩ ⲛϭⲓ ⲡ ⲙⲁⲅⲓⲥⲧⲣⲓⲁⲛⲟⲥ ⲙⲛ ⲛⲉ ⲥⲛⲏⲩ ⲧⲏⲣ ⲟⲩ · ⲛⲧⲟϥ ⲇⲉ ⲁ ϥ ⲙⲟⲟϣⲉ ϩⲓϩⲓⲏ ⲙⲙⲟ ⲟⲩ ϣⲁⲛⲧⲉ ϥ ⲛⲧ ⲟⲩ ⲉϫⲛ ⲛ ⲙϩⲁⲁⲩ ⲉⲧⲉⲣⲉ ⲛ ⲕⲉⲉⲥⲛⲛⲉⲩ ⲉⲓⲟⲧⲉ ⲛϩⲏ ⲧ ⲟⲩ , ⲉ ⲧⲉⲛ ϩⲗⲗⲟ ⲛⲉ ⲛⲧ ⲁ ⲩ ϣⲱⲡⲉ ϩⲁ ⲧⲉϥ ϩⲏ , ⲛⲁⲓ ⲛ ⲧⲁ ⲩ ϩⲁⲣⲉϩ ⲉ ⲧ ⲡⲓⲥⲧⲓⲥ ⲉⲧⲟⲩⲟϫ ϩⲛ ⲟⲩ ⲱⲣϫ ϣⲁ ⲡ ϫⲱⲕⲉⲃⲟⲗ ⲙ ⲡⲉⲩ ⲃⲓⲟⲥ ⲕⲁⲧⲁ ⲡ ⲉⲧⲉⲣⲁⲛⲁ ϥ ⲙ ⲡ ⲛⲟⲩⲧⲉ · ⲧⲟⲧⲉ ⲁ ϥ ⲁϩⲉ ⲣⲁⲧ ϥ ⲛ ⲧ ⲙⲏⲧⲉ ⲛ ⲛ ⲧⲁⲫⲟⲥ ⲁ ϥ ⲡⲱⲣϣ ⲛ ⲛⲉϥ ϭⲓϫ ⲉⲃⲟⲗ ⲁ ϥ ϣⲗⲏⲗ ⲁⲩⲱ ⲁ ϥ ⲟⲩⲉϩ ⲥⲁϩⲛⲉ ⲉ ⲧⲣⲉ ⲩ ϣⲗⲏⲗ ⲛⲙⲙⲁ ϥ · ⲛⲧⲉⲣⲉ ϥ ϫⲱⲕ ⲉⲃⲟⲗ ⲙ ⲡⲉ ϣⲗⲏⲗ ⲁ ⲩ ϫⲱ ⲙ ⲡ ϩⲁⲙⲏⲛ ⲧⲏⲣ ⲟⲩ ϩⲓ ⲟⲩ ⲥⲟⲡ · ⲁ ϥ ⲟⲩⲱⲛ ⲛ ⲣⲱ ϥ ⲛϭⲓ ⲁⲡⲁ ⲗⲟⲅⲅⲓⲛⲟⲥ ⲁ ϥ ϫⲓⲥⲉ ⲛ ⲧⲉϥ ⲥⲙⲏ ⲙ ⲡⲉⲩ ⲙⲧⲟ ⲉⲃⲟⲗ ⲉ ϥ ϫⲱ ⲙⲙⲟ ⲥ ϫⲉ · ⲛⲁ ⲉⲓⲟⲧⲉ ⲉⲧ ⲟⲩⲁⲁⲃ , ⲉ ϩⲉ ⲡ ⲟⲩⲱϣ ⲙ ⲡ ⲛⲟⲩⲧⲉ ⲡⲉ ⲛ ⲧⲛ ϫⲓ ⲙ ⲡ ⲧⲟⲅⲙⲁ ⲛ ⲗⲉⲱⲛ ⲛ ⲧⲛ ϩⲩⲡⲟⲅⲣⲁⲫⲉ ⲉⲣⲟ ϥ ; ⲛ ⲧⲉ ⲩⲛⲟⲩ ⲁ ⲩ ⲥⲙⲏ ϣⲱⲡⲉ ϩⲛ ⲛⲛ ⲧⲁⲫⲟⲥ ⲉⲧⲉⲣⲉ ⲛⲉ ⲥⲱⲙⲁ ⲛ ⲛ ⲉⲧ ⲟⲩⲁⲁⲃ ⲛϩⲏⲧ ⲟⲩ ⲛ ϣⲟⲙⲛⲧ ⲛ ⲥⲟⲡ ⲉ ⲥ ϫⲱ ⲙⲙⲟ ⲥ ϫⲉ · ⲁ ⲛⲁ ⲑⲉⲙⲁ ⲉ ⲡ ⲧⲟⲅⲙⲁ ⲛ ⲗⲉⲱⲛ ⲡ ⲁⲥⲉⲃⲏⲥ · ⲙⲡⲣ ⲧⲁⲩⲉ ⲡⲉϥ ⲣⲁⲛ ⲉⲃⲟⲗ ϩⲛ ⲣⲱ ⲧⲛⲟⲩⲇⲉ ⲙⲡⲣ ⲕⲟⲓⲛⲱⲛⲉⲓ ⲙⲛ ⲗⲁⲁⲩ ⲛ ⲣⲱⲙⲉ ⲉ ϥ ϫⲓⲙⲡⲧⲟⲅⲙⲁ ⲉⲧ ⲙⲙⲁⲩ · ⲁ ⲛⲁ ⲑⲉⲙⲁ ⲉ ⲛ ⲉⲧ ⲛⲁ ϩⲩⲡⲟⲅⲣⲁⲫⲉ ⲉ ⲡ ⲧⲟⲙⲟⲥ ⲛ ⲗⲉⲱⲛ ⲉ ⲙⲙⲛⲧⲣⲉϥϫⲓⲟⲩⲁ ⲛ ⲗⲉⲱⲛ , ⲡⲁⲓ ⲅⲁⲣ ⲉ ϥ ⲙⲉϩ ⲙ ⲙⲛⲧ ⲣⲉϥ ϫⲓⲟⲩⲁ ⲉϩⲟⲩⲛ ⲉ ⲧ ⲙⲛⲧ ⲛⲟⲩⲧⲉ ⲙ ⲡⲉ ⲭ-ⲥ-ⲉ ϥ ⲡⲱϣ ⲙⲙⲟ ⲥ ⲙ ⲫⲩⲥⲓⲥ ⲥⲛⲧⲉ ⲙⲛ ⲛⲥⲁ ⲧ ⲙⲛⲧ ⲟⲩⲁ ⲙ ⲡⲉ ⲭ︤ⲥ︥ · ⲛⲧⲉⲣ ⲟⲩ ⲥⲱⲧⲙ ⲇⲉ ⲉ ⲧⲉ ⲥⲙⲏ ⲉⲧ ⲙⲙⲁⲩ ⲛⲧ ⲁ ⲥ ϣⲱⲡⲉ ⲉⲃⲟⲗ ϩⲛ ⲧ ⲙⲏⲧⲉ ⲛ ⲛ ⲥⲱⲙⲁ ⲛ ⲛ ⲉⲧ ⲟⲩⲁⲁⲃ ⲛϭⲓ ⲡ ⲙⲁ ⲅⲓⲥⲧⲣⲓⲁⲛⲟⲥ ⲙⲛ ⲡⲉ ⲥⲧⲣⲁⲧⲉⲩⲙⲁ ⲧⲏⲣ ϥ ⲉⲧ ⲟⲩⲏϩ ⲛⲥⲱ ⲟⲩ ⲁ ⲩ ⲣ ϣⲡⲏⲣⲉ ⲉⲙⲁⲧⲉ ⲁⲩⲱ ⲁ ⲩ ⲡⲁϩⲧ ⲟⲩ ϩⲁⲛⲟⲩⲉⲣⲏⲧⲉⲛⲛ ⲁⲡⲁ ⲗⲟⲅⲅⲓⲛⲟⲥ ⲙⲛ ⲛ ⲛ ⲕⲉ ⲙⲟⲛⲁⲭⲟⲥ ⲉⲧ ⲛⲙ ⲙⲁ ϥ ⲉ ⲧⲣⲉ ⲩ ϯ ⲛⲁ ⲩ ⲛ ⲛ ⲟⲩ ⲥⲩⲅⲛⲱⲙⲏ ⲛ ⲥⲉ ϣⲗⲏⲗ ⲉϫⲱ ⲟⲩ ⲉ ⲧⲣⲉ ⲩ ⲉⲓ ⲉ ⲡⲟⲟⲟⲩⲛ ⲛ ⲧ ⲙⲉ · ⲁⲩⲱ ⲛ ⲧⲉ ⲩⲛⲟⲩ ⲁ ϩⲁϩ ⲉⲃⲟⲗ ϩⲙ ⲡⲉ ⲥⲧⲣⲁⲧⲉⲩⲙⲁ ⲁⲡⲟⲧⲁⲥⲥⲉ ⲛ ⲧⲉⲩ ⲙⲛⲧ ⲙⲁ ⲧⲟⲓ ⲙⲛ ⲛⲉ ϩⲃⲏⲩⲉ ⲙ ⲡⲉⲓ ⲃⲓⲟⲥ ⲉⲧ ϣⲟⲩⲉⲓⲧ ⲁ ⲩ ⲣ ⲙⲟⲛⲁⲭⲟⲥ ⲁ ⲩ ϣⲱⲡⲉ ϩⲁ ⲑ ⲩⲡⲟ ⲧⲁⲕⲏ ⲙ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲗⲟⲅⲅⲓⲛⲟⲥ ϩⲓⲧⲛ ⲑ ⲟⲧⲉ ⲛⲧ ⲁ ⲥ ⲉⲓ ⲉϫⲱ ⲟⲩ · ⲡ ⲙⲁⲅⲓⲥⲧⲣⲓⲁⲛⲟⲥ ⲇⲉ ⲙⲛ ⲡ ⲕⲉ ⲥⲉⲉⲡⲉ ⲛ ⲛ ⲙ ⲙⲁⲧⲟⲓ ⲁ ⲩ ⲕⲟⲧ ⲟⲩ ⲉϩⲟⲩⲛ ⲉ ⲧ ⲡⲟⲗⲓⲥ ⲉ ⲩ ⲧⲁⲩⲟ ⲛ ⲛⲉ ϣⲡⲏⲣⲉ ⲛ ⲧⲁ ⲩ ⲛⲁⲩ ⲉⲣⲟ ⲟⲩ · ⲁⲩⲱ ⲛⲧⲉⲣⲉ ⲛⲁⲧ ⲡⲟⲗⲓⲥ ⲥⲱⲧⲙ ⲉⲛⲉ ϭⲟⲙ ⲙⲛ ⲛⲉ ϣⲡⲏⲣⲉ ⲛⲧ ⲁ ⲩ ϣⲱⲡⲉ ϩⲓ ⲧⲛ ⲁⲡⲁ ⲗⲟⲅⲅⲓⲛⲟⲥ ⲉ ⲩ ⲧⲁϫⲣⲟ ⲉ ⲡⲉ ϩⲟⲩⲟ ϩⲛ ⲧ ⲡⲓⲥⲧⲓⲥ ⲁⲩⲱ ⲁ ⲩ ϯ ⲡⲉⲩ ⲟⲩⲟⲓ ϩⲓ ⲟⲩ ⲥⲟⲡ ⲉ ⲡⲉ ⲡⲣⲁⲓⲧⲱⲣⲓⲟⲛ , ⲁ ⲩ ⲉⲓⲛⲉ ⲉⲃⲟⲗ ⲛ ⲛ ⲁⲕⲁⲕⲓⲟⲥ ⲡ ⲁⲩⲅⲟⲩⲥⲧⲁⲗⲓⲟⲥ ⲡⲁⲓ ⲉⲧ ⲁⲛⲁⲅⲕⲁⲍⲉ ⲙⲙⲟ ⲟⲩ ⲉ ⲕⲟⲓ ⲛⲱⲛⲉⲓ ⲉ ⲡ ⲧⲟⲙⲟⲥ ⲛ ⲗⲉⲱⲛ , ⲁ ⲩ ⲣⲟⲕϩ ϥ ϩⲛ ⲧ ⲙⲏⲧⲉⲛⲧ ⲡⲟⲗⲓⲥ · ϯ ϫⲱ ⲇⲉ ⲙⲙⲟ ⲥ ϫⲉⲛⲧ ⲁ ⲩ ⲧϭⲁⲉⲓⲟ ϥ ⲁⲛ ⲉ ⲡ ⲙⲟⲩ ⲛ ⲧⲉⲓ ϩⲉ ϩⲁⲡⲗⲱⲥ , ⲁⲗⲗⲁ ⲟⲩ ⲁⲡⲟⲫⲁⲥⲓⲥ ⲛⲧⲉ ⲡ ϩⲁⲡ ⲙ ⲡ ⲛⲟⲩⲧⲉ ⲧⲉ ϩⲓⲧⲛⲧ ⲧⲁⲡⲣⲟ ⲙ ⲡ ⲛⲟϭ ⲁⲡⲁ ⲗⲟⲅⲅⲓⲛⲟⲥ ⲙⲛ ⲛⲉ ⲥⲛⲏⲩ ⲉⲧ ⲛⲙⲙⲁ ϥ ⲛ ⲑ ⲉ ⲛ ⲟⲩ ⲡⲣⲟⲫⲏⲧⲓⲁ ⲧⲁⲓ ⲛⲧ ⲁ ϥ ϫⲟⲟ ⲥ ⲛϭⲓ ⲡⲉⲛⲉⲡⲱⲣ ⲇⲁⲇ ϩⲙ ⲡ ⲙⲉϩ ⲙⲏⲧ ⲙ ⲯⲁⲗⲙⲟⲥ ⲉ ϥ ϩⲩⲙⲛⲉⲩⲉ ⲛ ⲧⲉⲓ ϩⲉ ϫⲉ · ⲟⲩ ⲕⲱϩⲧ ⲙⲛ ⲟⲩ ⲑⲏⲛ ⲧⲉ ⲧ ⲙⲉⲣⲓⲥ ⲙⲡⲉⲩ ϫⲱ · ⲡ ⲉⲡⲓⲥⲕⲟⲡⲟⲥ ⲇⲉ ⲛ ⲑ ⲁⲓⲣⲉⲥⲓⲥ ⲉⲧ ⲙⲙⲁⲩ ⲛⲧⲉⲣⲉ ϥ ⲛⲁⲩ ⲉ ⲡⲉ ⲑⲉⲣⲃⲟⲥ ⲛⲧⲁ ϥ ϣⲱⲡⲉ , ⲁ ϥ ϣⲓⲃⲉ ⲙ ⲡⲉϥ ⲥⲭⲏⲙⲁ ⲁ ϥ ϯ ϩⲓⲱⲱ ϥ ⲛ ϩⲉⲛ ϩⲟⲓⲧⲉ ⲛ ⲕⲟⲥⲙⲓⲕⲟⲛ ⲁ ϥ ⲉⲓ ⲉⲃⲟⲗ ϩⲛ ⲧ ⲡⲟⲗⲓⲥ ⲁ ϥ ⲡⲱⲧ ϩⲓⲧⲛ ⲑ ⲟⲧⲉ ⲛⲧ ⲁ ⲥ ⲉⲓ ⲉϫⲱ ϥ ⲁⲩⲱ ⲙⲡ ⲟⲩ ϭⲛⲧ ϥ ϣⲁ ⲉϩⲟⲩⲛ ⲉ ⲡ ⲟⲟⲩ ⲛ ϩⲟⲟⲩ · ⲁ ⲧ ⲉⲕⲕⲗⲏⲥⲓⲁ ⲡⲁⲣϩⲏⲥⲓⲁⲍⲉ ⲙⲙⲟ ⲥ ϩⲓⲧⲛ ⲛ ⲛ ⲇⲟⲅ ⲙⲁ ⲛ ⲧ ⲡⲓⲥⲧⲓⲥ ⲛ ⲛ ⲟⲣⲑⲟⲇⲟⲝⲟⲥ ⲁⲩⲱ ⲛⲉ ⲥ ϯ ⲉ ⲑⲏ ⲙⲙⲏⲛⲉ ϩⲓⲧⲙ ⲡ ⲥⲟⲡ ⲥ ⲙ ⲡⲉ ⲡ︤ⲛ︦ⲁ︥ ⲉⲧ ⲟⲩⲁⲁⲃ · ⲙⲛⲛⲥⲁ ⲡⲉⲓ ⲁⲅⲱⲛ ⲛⲧ ⲁ ϥ ϩⲩⲡⲟⲙⲓⲛⲉ ⲉⲣⲟ ϥ ⲛϭⲓ ⲡ ⲙⲁⲕⲁⲣⲓⲟⲥ ⲁⲡⲁ ⲗⲟⲅ ⲅⲓⲛⲟⲥ ⲁ ϥ ⲣ ⲕⲉ ϫⲟⲩⲱⲧⲉ ⲛ ⲣⲟⲙⲡⲉ ⲉ ϥ ⲁⲣⲭⲉⲓ ⲉϫⲛ ⲛ ⲙ ⲙⲟⲛⲁⲥⲧⲏⲣⲓⲟⲛ ⲛ ⲧ ⲗⲁⲩ ⲣⲁ ⲁ ϥ ⲙⲡϣⲁ ⲉ ⲧⲣⲉ ϥ ⲕⲁ ⲛⲉϥ ϭⲓϫ ⲉϫⲛ ⲛ ⲛ ⲃⲁⲗ ⲙ ⲡⲉϥ ⲉⲓⲱⲧ ⲁⲡⲁ ⲗⲟⲩⲅⲓⲟⲥ ⲛ ⲑ ⲉ ⲛ ⲓⲱⲥⲏⲫ ⲛⲧ ⲁ ϥ ⲕⲱ ⲛ ⲛⲉϥ ϭⲓϫ ⲉϫⲛ ⲛ ⲛ ⲃⲁⲗ ⲙ ⲡⲉϥ ⲉⲓⲱⲧ ⲓⲁⲕⲱⲃ · ⲁⲡⲁ ⲗⲟⲅⲅⲓⲛⲟⲥ ⲇⲉ ⲛⲉ ϥ ⲙⲟⲟⲛⲉ ⲛ ⲛⲉ ⲥⲛⲏⲩ ϩⲛ ⲉⲡⲓⲥⲧⲏⲙⲉⲓ ⲛⲓⲙ ⲁⲩⲱ ⲛⲉ ϥ ϩⲱⲛ ⲉⲧⲟⲟⲧ ⲟⲩ ⲉ ⲧⲣⲉ ⲩ ⲡⲱⲧ ⲉⲃⲟⲗ ⲙ ⲡ ⲉⲟⲟⲩ ⲉⲧ ϣⲟⲩⲉⲓⲧ ⲉⲧⲉ ⲡⲁⲓ ⲡⲉ ⲧ ⲁⲣⲭⲏ ⲛ ⲛⲙ ⲡⲁⲑⲟⲥ ⲧⲏⲣ ⲟⲩ · ϩⲓⲧⲙ ⲡ ⲉⲟⲟⲩ ⲅⲁⲣ ⲉⲧ ϣⲟⲩⲉⲓⲧ ϣⲁⲣⲉ ⲧ ⲙⲛⲧ ⲙⲁⲓϩⲟ ⲙⲛⲧ ϣⲱⲡⲉ , ⲉⲧⲉ ⲧⲁⲓ ⲧⲉ ⲧ ⲛⲟⲩⲛⲉ ⲛ ⲛ ⲙ ⲡ ⲉⲑ ⲟⲟⲩ , ϣⲁⲣⲉ ⲧ ⲙⲛⲧ ⲙⲁⲓϩⲟ ⲙⲛⲧ ϫⲡⲉ ⲡ ϭⲱⲛⲧ , ϣⲁⲣⲉ ⲡ ϭⲱⲛⲧ ϫⲡⲉ ⲧ ⲙⲛⲧ ϫⲁⲥⲓ ϩⲏⲧ , ϣⲁⲣⲉ ⲡ ϭⲱⲛⲧ ϫⲡⲉ ⲡⲉ ⲫⲑⲟⲛⲟⲥ ⲡⲉ ⲑⲏⲣⲓⲟⲛ ⲉⲑ ⲟⲟⲩ · ⲛⲉ ϣⲁ ϥ ϯ ⲥⲃⲱ ⲛⲁ ⲩ ⲟⲛ ⲡⲉ ⲉ ⲧⲣⲉ ⲩ ⲡⲣⲟⲥⲉⲭⲉ ⲉ ⲡ ϩⲱⲃ ⲛ ϭⲓϫ ϩⲛ ⲟⲩ ⲥⲡⲟⲩⲇⲏ ⲙ ⲡ ⲕⲁⲓⲣⲟⲥ ⲉⲧ ⲡⲣⲉⲡⲉⲓ ⲁⲩⲱ ⲉ ⲧⲣⲉ ⲩ ⲉⲓⲣⲉ ⲛ ⲛⲉⲩ ⲥⲩⲛⲁⲝⲓⲥ ϩⲛ ⲟⲩ ϩⲟⲧⲉ ⲛⲧⲉ ⲡ ⲛⲟⲩⲧⲉ · ⲛⲉ ϥ ⲉⲓⲣⲉ ⲇⲉ ⲙⲙⲟ ϥ ⲛⲁ ⲩ ⲛ ⲥⲙⲟⲧ ϩⲛ ϩⲱⲃ ⲛⲓⲙ ⲉ ϥ ⲑⲁⲗⲡⲉⲓ ⲙⲙⲟ ⲟⲩ ⲧⲏⲣ ⲟⲩ ⲉⲓⲧⲉ ϩⲛ ⲧⲉ ⲧⲣⲟⲫⲏ ⲛ ⲥⲱⲙⲁⲧⲓⲕⲟⲛ ⲉⲓⲧⲉ ϩⲛ ⲧⲉ ⲥⲃⲱ ⲙ ⲡ ϫⲟⲉⲓⲥ · ⲛⲉ ϥ ϣⲟⲟⲡ ⲅⲁⲣ ϩⲛ ⲧⲉⲩ ⲙⲏⲧⲉ ⲛ ⲑ ⲉ ⲛ ⲛⲟⲩ ⲉⲡⲓⲥⲕⲟⲡⲟⲥ ⲉⲣⲉ ⲟⲩⲟⲛ ⲛⲓⲙ ⲉⲧ ⲟⲩⲱϣ ⲉ ⲱⲛϩ ⲕⲁⲧⲁ ⲡ ⲛⲟⲙⲟⲥ ⲙ ⲡ ⲛⲟⲩⲧⲉ ϭⲱϣⲧ ⲉⲣⲟ ϥ ⲛ ⲥⲉ ⲥⲟⲟⲩⲧⲛ ⲙ ⲡⲉⲩ ⲃⲓⲟⲥ ⲕⲁⲧⲁ ⲛⲉϥ ⲁⲣⲉⲧⲏ · ⲛⲓⲙ ⲅⲁⲣ ⲡ ⲉⲛⲧ ⲁ ϥ ⲙⲉⲥⲧⲉ ⲡ ⲉⲟⲟⲩ ⲉⲧ ϣⲟⲩⲉⲓⲧ ⲛ ⲑ ⲉ ⲙ ⲡ ⲉⲧ ⲙⲙⲁⲩ ; ⲏ ⲛⲓⲙ ⲡ ⲉⲛⲧ ⲁ ϥ ϣⲱⲡⲉ ⲉ ϥ ϫⲟⲥⲉ ϩⲛ ⲛⲉϥ ⲡⲣⲁⲝⲓⲥ ⲉ ϥ ⲑⲃⲃⲓⲏⲩ ϩⲛ ⲛⲉϥ ⲙⲉⲉⲩⲉ ⲛ ⲑ ⲉ ⲙ ⲡⲁⲓ ; ⲛⲉϥ ⲑⲃⲃⲓⲏⲩ ϩⲛ ⲥⲙⲟⲧ ⲛⲓⲙ ⲉⲣⲉ ⲡⲉϥ ϩⲟ ⲡⲁϩⲧ ⲉ ⲡ ⲉⲥⲏⲧ ⲉ ϥ ⲙⲟⲟϣⲉ ϩⲛ ⲟⲩ ϭⲓⲛ ⲙⲟⲟϣⲉ ⲙ ⲙⲛⲧ ⲥⲁⲃⲉ · ⲛⲉ ϥ ⲫⲟⲣⲉⲓ ⲅⲁⲣ ⲁⲛ ⲛ ⲑ ⲉ ⲛ ⲛⲁ ⲡⲉⲓ ⲟⲩⲟⲉⲓϣ ϩⲛ ⲟⲩ ⲥⲭⲏⲙⲁ ⲛ ⲛⲟⲩϫⲉ ⲩ ϫⲓ ⲙⲉⲛ ⲙ ⲡⲉ ⲥⲙⲟⲧ ⲛ ⲧ ⲙⲛⲧ ⲉⲩⲥⲉⲃⲏⲥ ϩⲓⲃⲟⲗ ⲉⲣⲉ ⲡⲉⲩ ⲥⲁ ⲛϩⲟⲩⲛ ⲙⲉϩ ⲛ ϩⲩⲡⲟⲕⲣⲓⲥⲓⲥ ϩⲓ ⲁⲛⲟⲙⲓⲁ · ⲛⲓⲙ ⲡ ⲉⲛⲧ ⲁ ϥ ϣⲱⲡⲉ ⲛ ϩⲁⲣⲉϣϩⲏⲧ ⲛ ⲑ ⲉ ⲙ ⲡⲁⲓ , ⲉ ϥ ϩⲟⲣϣ ⲛ ϩⲏⲧ ⲉϫⲛ ⲛⲉⲛⲧ ⲁ ⲩ ϣⲟⲃⲧ ϩⲛ ⲛⲉⲩ ⲡⲁⲣⲁⲡⲧⲱⲙⲁ ϣⲁⲛⲧⲉ ϥ ⲕⲁⲑⲟⲣⲑⲟⲩ ⲙⲙⲟ ⲟⲩ ⲉ ⲧⲉⲩ ⲁⲣⲭⲏ ⲛ ⲕⲉ ⲥⲟⲡ ⲉ ϥ ⲡⲟⲗⲓⲧⲉⲩⲉ ⲛ ⲧⲉⲓ ϩⲉ ⲁ ϥ ⲁⲡⲟⲇⲏⲙⲉⲓ ϣⲁ ⲡ ϫⲟⲉⲓⲥ ⲡ ⲉⲧ ϥⲙⲉ ⲙⲙⲟ ϥ ⲛ ⲥⲟⲩ ⲥⲛⲁⲩ ⲛ ⲛ ⲙϣⲓⲣ , ⲉ ⲁ ϥ ⲙⲧⲟⲛ ⲙⲙⲟ ϥ ⲙⲛ ⲛⲉ ϥ ⲉⲓⲟⲧⲉ ⲧⲏⲣ ⲟⲩ ⲛⲁⲓ ⲛⲧ ⲁ ϥ ⲧⲛⲧⲱⲛϥ ⲉⲣⲟⲟⲩ ϩⲛ ⲛⲉϥ ⲕⲁⲧⲟⲣⲑⲱⲙⲁ ⲙⲛ ⲡⲉϥ ⲃⲓⲟⲥ , ⲉⲧⲉ ⲙ ⲡⲁⲧⲣⲓⲁⲣⲭⲏⲥ ⲛⲉ ⲙⲛ ⲛⲉ ⲡⲣⲟⲫⲏⲧⲏⲥ ⲙⲛ ⲛ ⲁⲡⲟⲥⲧⲟⲗⲟⲥ ⲙⲛ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ⲛⲧ ⲁ ⲩ ⲣⲡ ⲟⲩⲱϣ ⲙ ⲡ ⲛⲟⲩ ⲧⲉ · ⲱ ϫⲉ ⲟⲩⲏⲣ ⲡⲉ ⲡ ϩⲏⲃⲉⲛⲧ ⲁ ϥ ϣⲱⲡⲉ ⲙ ⲡⲉ ϩⲟⲟⲩ ⲛⲧ ⲁ ϥ ⲙⲧⲟⲛ ⲙⲙⲟ ϥ ⲛϩⲏ ⲧ ϥ · ⲛⲉ ⲥⲛⲏⲧ ⲙ ⲙⲟⲛⲁⲭⲟⲥ ⲙⲙⲁⲧⲉ ⲁⲛ ⲁⲗⲗⲁ ⲧ ⲕⲉ ⲡⲟⲗⲓⲥ ⲣⲁⲕⲟⲧⲉ ⲙⲛ ⲛⲉⲥ ⲧⲟϣ , ⲙⲁⲗⲓⲥⲧⲁ ⲛ ⲉⲧ ϩⲙ ⲡⲉⲩ ⲕⲱⲧⲉ , ⲁ ⲩ ⲱϣ ⲉⲃⲟⲗ ϩⲛ ϩⲉⲛ ⲛⲟϭ ⲛ ⲥⲙⲏ ⲙⲛ ϩⲉⲛ ⲣⲉⲙ ⲉⲓⲟⲟⲩⲉ ϫⲉ ⲁ ⲩ ϥⲉⲓ ⲛⲧⲟⲟⲧ ⲟⲩ ⲛ ⲛⲟⲩ ⲉⲓⲱⲧ ⲛ ⲧⲉⲓ ⲙⲓⲛⲉ · ⲁⲣ ⲱ ⲛⲉⲣⲉ ⲡⲁϣ ⲕⲁⲕ ⲙⲡⲉⲩ ⲣⲓⲙⲉ ⲧⲏϩ ⲙⲛ ⲡ ϩⲩⲙⲛⲟⲥ ⲉⲧ ⲟⲩ ϫⲱ ⲙⲙⲟ ϥ , ⲛ ϩⲗⲗⲟ ⲙⲉⲛ ⲉ ⲩ ϣⲓⲛⲉ ⲛⲥⲁ ⲡ ϭⲉⲣⲱⲃ ⲛ ⲧⲉⲩ ⲙⲛⲧ ϩⲗⲗⲟ , ⲛ ϣⲏⲣⲉ ϣⲏⲙ ⲛⲥⲁ ⲡⲉ ⲭⲁⲗⲓⲛⲟⲩⲥ ⲛ ⲧⲉⲩ ⲥⲟⲫⲣⲟⲥⲩⲛⲏ , ⲛ ⲉⲛⲧ ⲁ ⲩ ⲉⲓ ⲉϩⲟⲩⲛ ⲛ ⲃⲣⲣⲉ ϩⲁ ⲑ ⲩⲡⲟⲧⲁⲕⲏ ⲉ ⲩ ϣⲓⲛⲉ ⲛⲥⲁ ⲡ ⲉⲧ ⲛⲁ ϫⲓⲙⲟⲓⲧ ϩⲏ ⲧ ⲟⲩ ⲉϩⲟⲩⲛ ⲉ ⲧ ⲙⲛⲧ ⲉⲣⲟ ⲛ ⲛⲙ ⲡⲏⲩⲉ , ⲛ ⲉⲧ ϩⲙ ⲡ ⲅⲁⲙⲟⲥ ⲛⲥⲁ ⲡⲉⲩ ⲣⲉϥ ⲥⲙⲛ ⲛⲟⲙⲟⲥ , ⲛ ϩⲏⲕⲉ ⲛⲥⲁ ⲡⲉⲩ ϥⲁⲓ ⲣⲟⲟⲩϣ , ⲛ ⲉⲧ ϣⲱⲛⲉ ⲛⲥⲁ ⲡ ⲉⲧ ⲧⲁⲗϭⲟ ⲛ ⲛⲉⲩ ϣⲱⲛⲉ ⲉⲓⲧⲉ ⲛⲁ ⲧⲉ ⲯⲩⲭⲏ ⲉⲓⲧⲉ ⲛⲁ ⲡ ⲥⲱⲙⲁ · ϩⲁ ⲡⲁⲝ ϩⲁⲡⲗⲱⲥ ⲉⲓⲧⲉ ⲙ ⲙⲟⲛⲁⲭⲟⲥ ⲉ ⲓ ⲧⲉⲛ ⲕⲟⲥⲙⲓⲕⲟⲛ ⲛⲉ ϥ ϥⲓ ⲣⲟⲟⲩϣ ϩⲁⲣⲟ ⲟⲩ ⲧⲏⲣ ⲟⲩ ⲉ ⲧⲣⲉ ⲩ ⲟⲩϫⲁⲓ , ⲉ ϥ ⲡⲁⲣϩⲓⲥⲧⲁ ⲙ ⲙⲟ ⲟⲩ ⲧⲏⲣ ⲟⲩ ⲉ ⲩ ⲟⲩⲁⲁⲃ ⲙ ⲡ ϫⲟⲉⲓⲥ ⲓ︤ⲥ︥ ⲡⲉ ⲭ︦ⲥ︥ · ⲡⲁⲓ ⲡ ⲉⲟⲟⲩ ⲙ ⲡ ⲓⲱⲧ ⲛⲙⲙⲁ ϥ ⲙⲛ ⲡⲉ ⲡ︤ⲛ︦ⲁ︥ ⲉⲧ ⲟⲩⲁⲁⲃ ⲛ ϩⲟⲙⲟⲟⲩⲥⲓⲟⲛ ⲁ ⲧⲱ ⲛ ⲣⲉϥ ⲧⲁⲛϩⲟ ⲧⲉⲛⲟⲩ ⲁⲩⲱ ⲛⲟⲩⲟⲉⲓϣ ⲛⲓⲙ ϣⲁ ⲉⲛⲉϩⲛⲉⲛⲉϩ · ϩⲁⲙⲏⲛ ·
Ⲉⲣⲉ ⲛ ⲉⲧ ϣⲟⲟⲡ ϩⲙ̅ ⲡ ϫⲁⲓⲉ ⲉⲧⲃⲉ ⲡ ⲛⲟⲩⲧⲉ ⲛⲁ ϩⲉ ⲉ ⲣⲱⲙⲉ ⲧⲱⲛ · ⲣ̅ϣⲁⲛ ⲟⲩ ⲑⲗⲓ ⲯⲓⲥ ⲧⲁϩⲟ ⲟⲩ · ⲏ̅ ⲉⲩϣⲁⲛ ϩⲕⲟ ⲉ ⲩ ⲛⲁ ϩⲉ ⲉ ⲧⲣⲟⲫⲏ ⲧⲱⲛ · ⲉⲩϣⲁⲛ ⲉⲓⲃⲉ ⲉ ⲩ ⲛⲁ ϩⲉ ⲉ ⲙⲟⲟⲩ ⲧⲱⲛ ⲉ ⲥⲱ · Ⲧ ⲁⲣⲭⲏ ⲅⲁⲣ ⲉ ⲩ ⲛⲁ ⲃⲱⲕ · ⲉ ⲧ ⲁⲛⲁⲭⲱ ⲣⲓⲥⲓⲥ · ϣⲁ ⲩ ⲣⲁϣⲉ ⲉⲙⲁⲧⲉ · ⲉⲧⲃⲉ ⲡⲉ ϩⲕⲟ ⲙⲛ̅ ⲡ ⲉⲓⲃⲉ · ⲙⲛ̅ ⲙ̅ ⲡⲟⲗⲩϯⲁ · ⲉⲧ ⲑⲏⲧ · ⲛ̅ ⲧⲉ ⲡ ⲡⲁⲛⲧⲩⲕⲓⲙⲉⲛⲟⲥ · ⲉⲧ ϯ ⲛⲙ̅ⲙⲁ ⲩ · ⲉ ⲧⲣⲉ ϥ ⲡⲩⲣⲁⲍⲉ ⲙ̅ⲙⲟ ⲟⲩ ⲛ̅ϩⲏⲧ ⲟⲩ · ⲉ ⲛ ϥ̅ ⲟⲩⲱϣ ⲁⲛ ⲉ ⲧⲣⲉ ⲩ ϭⲱ ϩⲛ̅ ⲧ ⲁⲛⲁⲭⲱⲣⲓⲥⲓⲥ · ⲉ ϥ ⲥⲟⲟⲩⲛ ϫⲉ ⲟⲩ ⲛⲟϭ ⲡⲉ ⲡ ⲃⲉⲉⲕⲉ · ⲉⲧ ⲟⲩ ⲛⲁ ϫⲓⲧ ϥ̅ ⲛ̅ ⲧⲟⲟⲧ ϥ̅ ⲙ̅ ⲡ ⲛⲟⲩⲧⲉ · ⲉⲩϣⲁⲛ ⲉⲓ ⲉⲃⲟⲗ ϩⲛ̅ ⲥⲱⲙⲁ · ⲙ̅ ⲡ ⲛⲁⲩ ⲙ̅ⲙⲁⲧⲉ ⲉⲧ ⲟⲩ ⲛⲁ ϩⲩⲡⲟⲙⲉⲓⲛⲉ · ϣⲁⲣⲉ ⲙ̅ ⲙⲛⲧ̅ ϣⲁ ⲛ ϩⲧⲏ ϥ ⲙ̅ ⲡ ⲛⲟⲩⲧⲉ ⲧⲁϩⲟ ⲟⲩ · ϣⲁ ϥ ⲧⲣⲉ ⲛ̅ ⲁⲅⲅⲉ ⲗⲟⲥ · ⲇⲓⲁⲕⲱⲛⲉⲓ ⲛⲁ ⲩ ⲛ̅ ⲧⲉⲩ ⲧⲣⲟⲫⲏ · ⲛ ϥ̅ ⲉⲓⲛⲉ ⲛⲁ ⲩ ⲙ̅ ⲡ ⲙⲟⲟⲩ ⲉⲃⲟⲗ · ϩⲛ̅ ⲟⲩ ⲡⲉⲧⲣⲁ ⁛ Ϥ ⲥⲏϩ ⲅⲁⲣ ϩⲛ̅ ⲏ̅ⲥⲁⲓⲁⲥ · ϫⲉ ⲛ ⲉⲧ ϩⲩⲡⲟⲙⲉⲓⲛⲉ · ⲉ ⲡ ϫⲥ̅ ⲛⲁ ϣⲓⲃⲉ ⲛ̅ ⲧⲉⲩ ϭⲟⲙ · ⲥⲉ ⲛⲁ ⲣⲉⲧ ⲧⲛ̅ϩ̅ ⲛ̅ ⲑ ⲉ ⲛ̅ ⲛ̅ⲓ ⲁⲓ ⲧⲟⲥ · ⲥⲉ ⲛⲁ ⲡⲱⲧ ⲛ̅ ⲥⲉ ⲧⲙ̅ ϩⲉ · ⲥⲉ ⲛⲁ ⲙⲟⲟϣⲉ ⲛ̅ ⲥⲉ ⲧⲙ̅ ϩⲕⲟ · ⲁ ϥ ϫⲟⲟ ⲥ ϫⲉ ⲥⲉ ⲛⲁ ⲛ̅ ⲡ ⲙⲟⲟⲩ ⲛⲁ ⲩ ⲉⲃⲟⲗ ϩⲛ̅ ⲟⲩ ⲡⲉⲧⲣⲁ · ⲉⲩϣⲁⲛ ϩⲕⲟ · Ⲇⲉ ⲟⲛ ϣⲁ ϥ ⲧⲣⲉ ⲛ̅ ⲃⲟⲧⲁⲛⲏ ⲉⲧ ϩⲛ̅ ⲧ ⲥⲱϣⲉ · ϩⲗⲟϭ ϩⲛ̅ ⲧⲉⲩ ⲧⲁⲡⲣⲟ · ⲛ̅ ⲑ ⲉ ⲛ̅ ⲟⲩ ⲉⲃⲓⲱ · ⲉ ϥ ϩⲟⲗϭ̅ ⲣ̅ϣⲁⲛ ⲟⲩ ⲑⲗⲓⲯⲓⲥ · ⲧⲁϩⲟ ⲟⲩ ⲏ̅ ⲛ̅ⲧⲉ ⲟⲩ ⲕⲓⲛ ⲇⲩⲛⲟⲥ · ⲧⲱⲟⲩⲛ ⲉϫⲱ ⲟⲩ · ⲛ̅ ⲧⲉ ⲩⲛⲟⲩ ϣⲁ ⲩ ⲡⲱⲣϣ̅ ⲛ̅ ⲛⲉⲩ ϭⲓϫ ⲉⲃⲟⲗ ⲛ̅ ⲥⲉ ϣⲗⲏⲗ · ⲉ ⲡ ⲣ̅ⲣⲟ ⲓ̅ⲥ̅ · ϣⲁⲛⲧⲉ ⲧⲉϥ ⲃⲟⲏⲑⲓⲁ ⲧⲁϩⲟ ⲟⲩ ϩⲛ̅ ⲟⲩ ϭⲉⲡⲏ · ⲛ ϥ̅ ϫⲟⲟⲩ ⲉⲃⲟⲗ ⲛ̅ ⲧⲉ ⲩ ⲛⲟⲩ ⲛ ϥ̅ ϫⲟⲟⲣ ⲟⲩ ⲉⲃⲟⲗ ⲉⲧⲃⲉ ⲡ ⲥⲟⲟⲩⲧⲛ̅ ⲙ̅ ⲡⲉⲩ ϩⲏⲧ · ⲉϩⲟⲩⲛ ⲉⲣⲟ ϥ · Ⲙ̅ ⲡⲉⲕ ⲥⲱⲧⲙ̅ ⲛ̅ⲧⲟⲕ ⲉ ⲡ ⲉⲧ ⲥⲏϩ · ϫⲉ ⲡ ϫⲥ̅ ⲛⲁ ⲕⲱ ⲛ̅ⲥⲱ ϥ ⲁⲛ · ⲙ̅ ⲡϥ̅ ⲗⲁⲟⲥ · ⲁⲩⲱ ϫⲉ ⲧ ϩⲩⲡⲟⲙⲟⲛⲏ · ⲙ̅ ⲡ ⲉ ⲃⲓ̅ⲏⲛ ⲛⲁ ϩⲉ ⲉⲃⲟⲗ ⲁⲛ ϣⲁ ⲡ ⲧⲏⲣ ϥ̅ · ⲁⲩⲱ ⲟⲛ ϫⲉ ⲁ ⲡ ϩⲏⲕⲉ ⲱϣ ⲉⲃⲟⲗ · ⲁ ⲡ ϫⲥ̅ ⲥⲱⲧⲙ̅ ⲉⲣⲟ ϥ ⲁ ϥ ⲧⲟⲩϫⲟ ϥ ⲉⲃⲟⲗ ϩⲛ̅ ⲛϥ̅ ⲑⲗⲓⲯⲓⲥ ⲧⲏⲣ ⲟⲩ · ⲉⲣⲉ ⲡ ⲛⲟⲩⲧⲉ · ϯ ⲙ̅ ⲡ ⲟⲩⲁ ⲡ ⲟⲩⲁ ⲕⲁⲧⲁ ⲡ ϩⲓⲥⲉ · ⲉⲧⲉ ϥ ⲛⲁ ϣⲟⲡ ϥ̅ · ⲛⲁⲓⲁⲧ ϥ̅ ⲙ̅ ⲡ ⲉⲧ ⲛⲁ ⲉⲓⲣⲉ ⲙ̅ ⲡ ⲟⲩⲱϣ ⲙ̅ ⲡ ⲛⲟⲩⲧⲉ · ϩⲓϫⲙ̅ ⲡ ⲕⲁϩ · ϯ ϫⲱ ⲙ̅ⲙⲟ ⲥ ⲛⲁ ⲕ ϫⲉ ⲛ̅ ⲁⲅⲅⲉⲗⲟⲥ ⲛⲁ ⲇⲓⲁⲕⲱⲛⲉⲓ ⲉⲣⲟ ϥ · ϫⲓⲛ ⲉϥ ϩⲙ̅ ⲡ ⲥⲱⲙⲁ · ⲛ ⲥⲉ ϭⲱ ⲉ ⲩ ⲥⲟⲗⲥⲗ̅ ⲙ̅ ⲙⲟ ϥ · ⲛ̅ ⲛⲁⲩ ⲛⲓⲙ · ϩⲛ̅ ⲛϥ̅ ⲁⲛⲁⲅⲕⲏ · ⲁⲛⲟⲕ ⲇⲉ ⲡ ⲥⲟⲛ ⲛ̅ⲧⲉⲣ ⲉⲓ ⲥⲱⲧⲙ̅ ⲉ ⲛⲁⲓ ⲉⲃⲟⲗ ϩⲓⲧⲟⲟⲧ ⲟⲩ ⲛ̅ ⲛⲉⲓ ⲧⲉⲗⲓⲟⲥ ⲛ̅ⲧⲉ ⲡ ⲛⲟⲩⲧⲉ · ⲁ ⲩ ⲣ̅ ⲑ ⲉ ⲛ̅ ⲟⲩ ⲉⲃⲓⲱ · ⲉ ϥ ϩⲟⲗϭ̅ ϩⲙ̅ ⲡⲁ ϩⲏⲧ · ⲁⲩⲱ ⲁ ⲩ ⲛⲟϭ ⲛ̅ ⲁⲓⲥⲑⲏⲥⲓⲥ · ϣⲱⲡⲉ ϩⲙ̅ ⲡⲁ ⲥⲁ ⲛϩⲟⲩⲛ · ⲁ ⲓ ⲣ̅ ⲑ ⲉ ⲛ̅ ⲛ ⲉⲛⲧ ⲁ ⲡⲉⲩ ⲛⲟⲩⲥ · ⲡⲱⲱⲛⲉ ⲉ ⲡ ⲕⲉ ⲁⲓⲱⲛ · ⲁ ⲓ ⲧⲱⲟⲩⲛ ⲛ̅ ⲧⲉ ⲩⲛⲟⲩ ⲁ ⲓ ϥⲓ ⲛ̅ ϩⲉⲛ ⲕⲟⲩⲓ ⲛ̅ ⲟⲉⲓⲕ · ⲛⲙ̅ⲙⲁ ⲓ ⲛ ⲁ ⲡ ϣⲁⲩ ⲛ̅ ϥⲧⲟⲟⲩ ⲛ̅ ϩⲟⲟⲩ ⲙ̅ ⲙⲟⲟϣⲉ · ⲉ ⲧⲣ ⲁ ⲟⲩⲱⲙ ⲛ̅ϩⲏⲧ ⲟⲩ · ϣⲁ ⲡ ⲙⲁ ⲉⲧⲉⲣⲉ ⲡ ϫⲟⲉⲓⲥ ⲛⲁ ⲧⲟϣ ⲧ̅ ⲉⲣⲟ ϥ · Ⲛ̅ⲧⲉⲣ ⲓ̈ ⲉⲓ ⲇⲉ ⲉⲃⲟⲗ ϩⲛ̅ ⲧⲁ ϩⲉⲛⲉⲉⲧⲉ · ⲁ ⲓ ϭⲱϣⲧ̅ ⲁ ⲓ ⲛⲁⲩ ⲉ ⲩ ⲟⲩⲟⲉⲓⲛ ⲙ̅ ⲡⲁ ⲙ̅ⲧⲟ ⲉⲃⲟⲗ · ⲁ ⲓ ⲣ̅ ϩⲟⲧⲉ ⲁ ⲓ̈ ⲙⲉⲉⲩⲉ ϩⲙ̅ ⲡⲁ ϩⲏⲧ · ⲉ ⲧⲣ ⲁ ⲕⲁⲁ ⲧ ⲉ ⲡⲁϩⲟⲩ · ⲉ ⲡ ⲧⲟⲡⲟⲥ ⲉ ⲛⲉ ⲓ ⲛ̅ ϩⲏⲧ ϥ̅ ⲛ̅ ϣⲟⲣⲡ̅ · ⲧⲁ ϭⲱ ⲛ̅ ⲑ ⲉ ⲉ ⲛⲉ ⲓ ⲟ ⲙ̅ⲙⲟ ⲥ · ⲛ̅ⲧⲉⲣ ϥ̅ ⲉⲓⲙⲉ ⲇⲉ ϫⲉ ⲁ ⲓ ⲣ̅ ϩⲟⲧⲉ · ⲡⲉϫⲁ ϥ ⲛⲁ ⲓ ϫⲉ ⲙ̅ⲡⲣ̅ ϩⲟⲧⲉ · ⲁⲛⲟⲕ ⲡⲉ ⲡ ⲁⲅⲅⲉⲗⲟⲥ ⲉⲧ ϭⲁⲗⲏⲩ ⲉⲣⲟ ⲕ · ⲉⲧ ⲙⲟⲟϣⲉ ⲛⲙ̅ⲙⲁ ⲕ · ϫⲓⲛ ⲧⲉⲕ ⲙⲛⲧ̅ ⲕⲟⲩⲓ · ϯ ⲟⲓⲕⲟⲛⲟⲙⲓⲁ ⲧⲁⲓ ⲛ̅ⲧ ⲁ ⲡ ϫⲥ̅ · ⲧⲟϣ ⲥ̅ ⲉⲣⲟ ⲕ · ⲕ ⲛⲁ ϫⲡⲉ ϫⲟⲕ ⲥ̅ ⲉⲃⲟⲗ · ⲛ̅ ⲧⲉⲣ ⲓ ⲉⲓ ⲇⲉ ⲉϩⲟⲩⲛ ⲉ ⲡ ⲧⲟⲟⲩ · ⲁ ⲓ ⲙⲟⲟϣⲉ ϩⲙ̅ ⲡ ϫⲁⲓⲉ ⲉ ⲛ ⲁ ⲥⲟⲟⲩ ⲙ̅ ⲙⲏⲗⲓⲟⲛ ⲛ̅ ⲥⲁϣϥ̅ ⲁ ⲓ ⲛⲁⲩ ⲉ ⲩ ⲥⲡⲩⲗⲁⲓⲟⲛ ⲁ ⲓ ⲣⲁⲕ ⲧ̅ ⲉϫⲱ ϥ · ϫⲉ ⲉⲓⲉ ⲛⲁⲩ ϫⲉ ⲟⲩⲛ̅ ⲣⲱⲙⲉ ⲛ̅ ϩⲏⲧ ϥ̅ · ⲁ ϥ ⲉⲓ ⲛⲁ ⲓ ⲉⲃⲟⲗ ⲛ̅ϭⲓ ⲟⲩ ⲛⲟϭ ⲛ̅ ϩⲁⲅⲓⲟⲥ · ⲛ̅ⲧⲉ ⲡ ⲛⲟⲩⲧⲉ · ⲉ ⲛⲉⲥⲱ ϥ ϩⲙ̅ ⲡϥ̅ ⲥⲙⲟⲧ · ⲉⲣⲉ ⲟⲩ ⲛⲟϭ ⲛ̅ ⲭⲁⲣⲓⲥ ϩⲓⲣⲙ̅ ⲡⲉϥ ϩⲟ · Ⲛ̅ⲧⲉⲣ ⲉⲓ ⲛⲁⲩ ⲇⲉ ⲉⲣⲟ ϥ ⲁ ⲓ ⲟⲩⲱϣⲧ̅ ⲛⲁ ϥ · ⲛ̅ⲧⲟϥ ⲇⲉ ⲁ ϥ ⲧⲟⲩⲛⲟⲥ ⲧ̅ ⲁ ϥ ⲁⲥⲡⲁⲍⲉ ⲙ̅ⲙⲟ ⲓ · ⲡⲉϫⲁ ϥ ⲛⲁ ⲓ ϫⲉ ⲛ̅ⲧⲟⲕ ⲡⲉ ⲟⲛⲛⲟⲫⲣⲓⲟⲥ ⲡⲁ ϣⲃⲏⲣ ⲣ̅ ϩⲱⲃ ϩⲙ̅ ⲡ ϫⲥ̅ · ⲁⲙⲟⲩ ⲉϩⲟⲩⲛ ⲡ ϫⲥ̅ ⲛⲙ̅ⲙⲁ ⲕ · ⲛ ⲅ̅ ⲙⲁⲁⲧⲉ ⲙ̅ ⲫ ⲱⲃ ⲉⲧ ⲛⲁⲛⲟⲩ ϥ · ⲛⲧ ⲁ ϥ ⲧⲁϩⲙ ⲕ̅ ⲉⲣⲟ ϥ · ⲁ ⲓ ⲃⲱⲕ ⲇⲉ ⲉϩⲟⲩⲛ ⲁ ⲓ ϩⲙⲟⲟⲥ ϩⲁϩⲧⲏ ϥ · ⲛ̅ ϩⲉⲛ ⲕⲟⲩⲓ ⲛ̅ ϩⲟⲟⲩ · ⲁ ⲓ ϫⲓ ⲥⲃⲱ ⲛ̅ ⲕⲱⲧ ⲛ̅ ⲧ ⲙⲛⲧ̅ ⲛⲟⲩⲧⲉ · ⲉⲃⲟⲗ ϩⲓⲧⲟⲟⲧ ϥ̅ · Ⲁⲩⲱ ⲁ ϥ ⲧⲥⲁⲃⲟ ⲓ ⲉ ⲧ ϭⲓⲛ ⲣ̅ ϩⲱⲃ ⲉ ⲡ ϫⲁⲓⲉ · ⲛ̅ⲧⲉⲣⲉ ϥ ⲛⲁⲩ ⲇⲉ ϫⲉ ⲁ ⲓ ⲉⲓⲙⲉ ⲉ ⲡ ⲡⲟⲗⲩⲙⲟⲥ ⲉⲧ ϩⲏⲡ ⲙⲛ̅ ⲛ̅ ϩⲟⲧⲉ ⲉⲧ ϣⲟⲟⲡ ϩⲙ̅ ⲡ ϫⲁⲓⲉ · ⲁ ϥ ϫⲟⲟ ⲥ ⲛⲁ ⲓ ϫⲉ ⲧⲱⲟⲩⲛ ⲙⲁⲣⲟ ⲛ ⲡⲁ ϣⲏⲣⲉ · ⲧⲁ ϫⲓⲧ ⲕ̅ · ⲉ ⲩ ⲙⲁ ⲛ̅ ϫⲁⲓⲉ · ϩⲛ̅ ⲧ ⲉⲣⲏⲙⲟⲥ ⲉⲧ ϩⲓϩⲟⲩⲛ · ⲛ ⲅ̅ ϣⲱⲡⲉ ⲛ̅ ϩⲏⲧ ϥ̅ ⲙⲁⲩⲁⲁ ⲕ ⲉⲧⲃⲉ ⲡ ⲛⲟⲩⲧⲉ · ⲉⲡⲉⲓⲇⲏ ⲛ̅ⲧ ⲁ ⲡ ϫⲥ̅ ⲡ ⲛⲟⲩⲧⲉ ⲧⲟϣ ⲕ̅ ⲉ ⲡⲉⲓ ϩⲱⲃ ⲉ ⲧⲣⲉ ⲕ ϣⲱⲡⲉ ϩⲙ̅ ⲡ ϫⲁⲓⲉ · Ⲛ̅ ⲧⲉ ⲩⲛⲟⲩ ⲁ ϥ ⲧⲱⲟⲩⲛ ⲁ ϥ ⲙⲟⲟϣⲉ ⲛⲙ̅ⲙⲁ ⲓ ⲉϩⲟⲩⲛ ⲉ ⲡ ϫⲁⲓⲉ ⲛ̅ ⲁ ϥⲧⲟⲟⲩ ⲛ̅ ϩⲟⲟⲩ ⲙ̅ ⲙⲟⲟϣⲉ · ϩⲙ̅ ⲡ ϫⲱⲕ ⲇⲉ ⲛ̅ ϥⲧⲟⲟⲩ ⲛ̅ ϩⲟⲟⲩ · ⲁ ⲛ ⲉⲓ ⲉϫⲛ̅ ⲟⲩ ⲕⲟⲩⲓ ⲛ̅ ⲕⲁ ⲗⲩⲃⲏ · ⲡⲉϫⲁ ϥ ⲛⲁ ⲓ ϫⲉ ⲡⲁⲓ ⲡⲉ ⲡ ⲙⲁ ⲛ̅ⲧ ⲁ ⲡ ϫⲥ̅ ⲧⲟϣ ϥ̅ ⲛⲁ ⲕ · ⲉ ⲧⲣⲉ ⲕ ϣⲱⲡⲉ ⲛ̅ϩⲏⲧ ϥ̅ ⲁ ϥ ϩⲙⲟⲟⲥ ⲇⲉ ϩⲁϩⲧⲏ ⲓ ⲛ̅ ⲟⲩ ⲉⲃⲟⲧ ⲛ̅ ϩⲟⲟⲩ ϣⲁⲛⲧⲉ ⲓ ⲛⲟⲓ ⲙ̅ ⲡ ϩⲱⲃ ⲉⲧ ⲛⲁⲛⲟⲩ ϥ ⲉⲧⲉ ϣϣⲉ ⲉⲣⲟ ⲓ ⲉ ⲁⲁ ϥ · Ⲙⲛ̅ⲛ̅ⲥⲱ ⲥ ⲁ ϥ ⲙⲟⲟϣⲉ ⲉⲃⲟⲗ ϩⲓⲧⲟⲟⲧ · ⲁⲩⲱ ⲛ̅ ⲛⲁⲩ ⲉ ⲛⲉⲛ ⲉⲣⲏⲩ · ⲛ̅ ⲟⲩ ⲥⲟⲡ ⲧⲉ ⲣⲟⲙⲡⲉ · ϣⲁ ⲡⲉ ϩⲟⲟⲩ · ⲛ̅ⲧ ⲁ ϥ ⲕⲁ ⲥⲱⲙⲁ ⲉϩⲣⲁⲓ̅ · ⲁⲩⲱ ⲁ ⲓ ⲧⲱⲙⲥ̅ ⲙ̅ⲙⲟ ϥ ϩⲙ̅ ⲡ ⲧⲟⲡⲟⲥ ⲉⲧ ϥ̅ ⲛ̅ϩⲏⲧ ϥ̅ · ⲡⲉϫⲁ ⲓ̅ ⲇⲉ ⲛⲁ ϥ ϫⲉ ⲡⲁ ⲙⲉⲣⲓⲧ ⲛ̅ ⲉⲓⲱⲧ ⲉⲧ ⲛⲁⲛⲟⲩ ϥ · ⲁⲣⲁ ⲛ̅ ⲧ ⲁⲣⲭⲏ · ⲛ̅ⲧ ⲁ ⲕ ⲉⲓ ⲉ ⲡⲉⲓ ⲙⲁ · ⲁ ⲕ ϩⲓⲥⲉ ϫⲓⲛ ⲙ̅ ⲡⲉ · ⲡⲉϫⲁ ϥ ⲛⲁ ⲓ ⲛ̅ϭⲓ ⲡ ϩⲗ̅ⲗⲟ ⲙ̅ ⲙⲁⲕⲁⲣⲓⲟⲥ · ϫⲉ ⲁ ⲓ ϩⲓⲥⲉ ⲧⲱⲛⲟⲩ · ⲛ̅ ⲟⲩ ⲙⲏⲏϣⲉ ⲛ̅ ⲥⲟⲡ ⲉⲧⲃⲉ ⲡⲉ ϩⲕⲟ · ⲙⲛ̅ ⲡ ⲉⲓⲃⲉ · ⲁⲩⲱ ⲉⲧⲃⲉ ⲡ ⲕⲱϩⲧ̅ ⲉⲧ ⲛ̅ ⲃⲟⲗ ⲙ̅ ⲡⲉ ϩⲟⲟⲩ · ⲙⲛ̅ ⲡ ⲛⲟϭ ⲛ̅ ϫⲁϥ ⲛ̅ ⲧⲉ ⲩϣⲏ · ⲁ ⲛⲁ ⲥⲁⲣⲝ̅ ϭⲱϭ ⲉⲃⲟⲗ ϩⲛ̅ ⲧ ⲉⲓⲱⲧⲉ ⲛ̅ ⲧ ⲡⲉ · ⲛ̅ⲧⲉⲣⲉ ⲡ ⲛⲟⲩⲧⲉ ⲇⲉ ϫⲉ ⲁ ⲓ ϩⲩⲡⲟⲙⲉⲓⲛⲉ ϩⲙ̅ ⲡ ⲁⲅⲱⲛ · ⲉⲧ ⲛⲁⲛⲟⲩ ϥ · ⲛ̅ ⲧ ⲛⲏⲥϯⲁ · ⲁⲩⲱ ϫⲉ ⲁ ⲓ ϯ ⲙ̅ ⲡⲁ ϩⲏⲧ · ⲉ ⲧ ⲁⲥⲕⲏⲥⲓⲥ · ⲁ ϥ ⲧⲣⲉ ⲛ̅ ⲁⲅⲅⲉⲗⲟⲥ ⲉⲧ ⲟⲩⲁⲁⲃ ⲇⲓⲁ ⲕⲱⲛⲉⲓ ⲛⲁ ⲓ · ⲛ̅ ⲧⲁ ⲧⲣⲟⲫⲏ ⲙ̅ ⲙⲏⲏⲛⲉ · ⲉ ϥ ϯ ⲙ̅ⲙⲟ ⲥ ⲛⲁ ⲓ ⲛ̅ ⲧⲉ ⲩϣⲏ · ⲉ ϥ ⲧⲁϩⲟ ⲉⲣⲁⲧ ϥ̅ ⲙ̅ ⲡⲁ ⲥⲱⲙⲁ · ⲁⲩⲱ ⲛⲉⲣⲉ ϯ ⲃⲛ̅ⲛⲉ · ⲧⲁⲩⲟ ⲉⲃⲟⲗ · ⲛⲁ ⲓ ⲙ̅ ⲙⲛⲧ̅ ⲥⲛⲟⲟⲩⲥ · ⲛ̅ ⲗⲟⲟⲩ ⲧⲉ ⲣⲟⲙⲡⲉ ⲕⲁⲧⲁ ⲉⲃⲟⲧ ⲇⲉ ⲛⲉ ⲓ ⲟⲩⲱⲙ ⲛ̅ ⲟⲩ ⲗⲟⲟⲩ · ⲁⲩⲱ ⲟⲛ ⲛ̅ ⲕⲉ ⲃⲟⲧⲁⲛⲏ ⲉⲧ ⲣⲏⲧ ϩⲓ ⲡ ⲧⲟⲟⲩ · ⲁ ϥ ⲧⲣⲉ ⲩ ϩⲗⲟϭ ϩⲛ̅ ⲧⲁ ⲧⲁⲡⲣⲟ · ⲛ̅ ⲑ ⲉ ⲛ̅ ⲟⲩ ⲉⲓⲃⲓⲱ · Ϥ ⲥⲏϩ ⲅⲁⲣ ϫⲉ ⲛⲉⲣⲉ ⲡ ⲣⲱⲙⲉ ⲛⲁ ⲱⲛϩ̅ ⲁⲛ ⲉ ⲟⲉⲓⲕ ⲙⲁⲩⲁⲁ ϥ ⲁⲗⲗⲁ ⲉ ϣⲁϫⲉ ⲛⲓⲙ ⲉⲧ ⲛⲏⲩ ⲉⲃⲟⲗ ϩⲛ̅ ⲧ ⲧⲁⲡⲣⲟ ⲙ̅ ⲡ ⲛⲟⲩⲧⲉ · ⲉⲣⲉ ⲡ ⲣⲱⲙⲉ ⲛⲁ ⲱⲛϩ̅ ⲉⲣⲟ ⲟⲩ · ⲉⲕϣⲁⲛ ⲣ̅ ⲡ ⲟⲩⲱϣ ⲙ̅ ⲡ ⲛⲟⲩⲧⲉ ϥ ⲛⲁ ϥⲓ ⲙ̅ ⲡⲉⲕ ⲣⲟⲟⲩϣ · ϩⲙ̅ ⲙⲁ ⲛⲓⲙ · ⲡⲉϫⲁ ϥ ⲅⲁⲣ ϩⲙ̅ ⲡ ⲉⲩⲁⲅⲅⲉⲗⲓⲟⲛ ⲉⲧ ⲟⲩⲁⲁⲃ · ϫⲉ ⲙ̅ⲡⲣ̅ ϥⲓ ⲣⲟⲟⲩϣ ϫⲉ ⲟⲩ ⲡⲉ ⲡ ⲉⲧⲉⲧ ⲛⲉ ⲟⲩⲟⲙ ϥ̅ · ⲏ̅ ⲟⲩ ⲡⲉ ⲡ ⲉⲧⲉⲧⲛⲉ ⲥⲟⲟ ϥ · ⲏ̅ ⲟⲩ ⲡⲉ ⲡ ⲉⲧⲉⲧⲛⲉ ⲧⲁⲁ ϥ ϩⲓⲱⲧ ⲧⲏⲩⲧⲛ̅ · ⲡⲉⲧⲛ̅ ⲉⲓⲱⲧ ⲉⲧ ϩⲛ̅ ⲙ̅ ⲡⲏⲩⲉ · ⲥⲟⲟⲩⲛ ⲙ̅ⲡⲉ ⲧⲉⲧⲛ̅ ⲣ̅ ⲭⲣⲓⲁ ⲙ̅ⲙⲟ ϥ ⲙ̅ ⲡ ⲁ ⲧⲉⲧⲛ̅ ⲁⲓⲧⲉⲓ ⲙ̅ⲙⲟ ϥ · ϣⲓⲛⲉ ⲛ̅ⲧⲟϥ ⲛ̅ⲥⲁ ⲧϥ̅ ⲙⲛⲧ̅ ⲉⲣⲟ ⲙⲛ̅ ⲧϥ̅ ⲇⲓⲕⲁⲓⲟⲥⲩⲛⲏ · ⲁⲩⲱ ⲛⲁⲓ ⲥⲉ ⲛⲁ ⲟⲩⲟϩ ⲟⲩ ⲉ ⲣⲱ ⲧⲉⲛ · Ⲛⲁⲓ ⲇⲉ ⲛ̅ⲧⲉⲣ ⲉⲓ ⲥⲱⲧⲙ̅ ⲉⲣⲟ ⲟⲩ · ⲁ ⲓ ⲣ̅ ϣⲡⲏⲣⲉ ⲉⲙⲁⲧⲉ · ⲡⲉϫⲁ ⲓ ⲛⲁ ϥ ϫⲉ ⲱ̅ ⲡⲁ ⲉⲓⲱⲧ ⲉⲧ ⲟⲩⲁⲁⲃ · ⲉ ϣⲁ ⲕ ⲥⲩⲛⲁⲅⲉ ⲧⲱⲛ ⲙ̅ ⲡ ⲥⲁⲃⲃⲁⲧⲟⲛ ⲙⲛ̅ ⲧ ⲕⲩⲣⲓⲁⲕⲏ · ⲛ̅ⲧⲟϥ ⲇⲉ ⲡⲉϫⲁ ϥ ⲛⲁ ⲓ ϫⲉ ⲱ̅ ⲡⲁ ⲉⲓⲱⲧ ⲉⲧ ⲟⲩⲁⲁⲃ · ϥ ⲛⲏⲩ ⲛ̅ϭⲓ ⲟⲩ ⲁⲅⲅⲉⲗⲟⲥ · ⲛ̅ⲧⲉ ⲡ ⲛⲟⲩⲧⲉ · ⲉ ϥ ⲥⲩ ⲛⲁⲅⲉ ⲙ̅ⲙⲟ ⲓ ⲙ̅ ⲡ ⲥⲁⲃⲃⲁⲧⲟⲛ ⲙⲛ̅ ⲧ ⲕⲩⲣⲓⲁⲕⲏ · ⲁⲩⲱ ⲟⲩⲟⲛ ⲛⲓⲙ ⲉ ϥ ϩⲙ̅ ⲡ ϫⲁⲓⲉ · ⲉⲧ ⲡⲟⲗⲩⲧⲉⲩⲉ ⲉⲧⲃⲉ ⲡ ⲛⲟⲩⲧⲉ · ⲁⲩⲱ ⲉⲧ ⲙ̅ ⲛⲁⲩ ⲉ ⲣⲱⲙⲉ · ϥ ⲛⲏⲩ ⲛ̅ϭⲓ ⲟⲩ ⲁⲅⲅⲉⲗⲟⲥ · ⲛ ϥ̅ ⲥⲩⲛⲁⲅⲉ ⲙ̅ⲙⲟ ⲩ · ⲁⲩⲱ ⲛ ϥ̅ ⲥⲗ̅ ⲥⲱⲗ ⲟⲩ · Ⲉⲩϣⲁⲛ ⲉⲡⲉⲓⲑⲩⲙⲉⲓ ⲇⲉ ⲟⲛ ⲉ ⲛⲁⲩ ⲉ ⲣⲱⲙⲉ · ϣⲁ ⲩ ⲁⲛⲁ ⲗⲁⲙⲃⲁⲛⲉ ⲙ̅ⲙⲟ ⲟⲩ · ⲉ ⲛ ⲉⲡⲟⲩⲣⲁⲛⲓⲟⲛ · ⲛ̅ ⲥⲉ ⲛⲁⲩ ⲉ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲛ̅ ⲥⲉ ⲁⲥⲡⲁⲍⲉ ⲙ̅ⲙⲟ ⲟⲩ ⲛ̅ⲧⲉ ⲡⲉⲩ ϩⲏⲧ · ϫⲓ ⲟⲩⲟⲉⲓⲛ ⲛ̅ ⲥⲉ ⲟⲩⲣⲟⲧ ⲁⲩⲱ ⲛ̅ ⲥⲉ ⲉⲩ ⲫⲣⲁⲛⲉ ⲙ̅ⲙⲟ ⲟⲩ · ⲙⲛ̅ ⲡ ⲛⲟⲩⲧⲉ ϩⲛ̅ ⲛ̅ ⲁⲅⲁⲑⲟⲛ ⲉⲧ ⲙ̅ ⲙⲁⲩ · ⲉⲩϣⲁⲛ ⲛⲁⲩ ⲇⲉ ⲉⲣⲟ ⲟⲩ ϣⲁ ⲩ ⲥⲟⲗⲥⲗ̅ ⲛ̅ ⲥⲉ ⲣ̅ ⲡ ⲱⲃϣ̅ ϫⲉ ⲁ ⲩ ϣⲡ̅ ϩⲓⲥⲉ ⲉ ⲡ ⲧⲏⲣ ϥ̅ · ⲙⲛ̅ⲛ̅ⲥⲱ ⲥ ⲟⲛ ⲛ̅ ⲥⲉ ⲕⲟⲧ ⲟⲩ ⲉ ⲛⲉⲩ ⲥⲱⲙⲁ · ⲛ̅ ⲥⲉ ϭⲱ ⲉ ⲩ ⲥⲗ̅ⲥⲱⲗ ⲛ̅ ⲟⲩ ⲙⲏⲏϣⲉ ⲛ̅ ⲟⲩⲟⲉⲓϣ · ⲉϣϫⲉ ⲛⲧ ⲁ ⲩ ⲡⲱⲱⲛⲉ ⲉ ⲡ ⲕⲉ ⲁⲓⲱⲛ ϩⲓ̅ⲧⲙ̅ ⲡ ⲟⲩⲣⲟⲧ ⲛ̅ⲧⲁ ⲩ ⲛⲁⲩ ⲉⲣⲟ ϥ · ⲙⲉ ⲩ ⲣ̅ ⲡ ⲙⲉⲉⲩⲉ ⲣⲱ ϫⲉ ⲟⲩⲛ̅ ⲕⲟⲥⲙⲟⲥ · ϣⲟⲟⲡ · ⲛ̅ⲧⲉⲣ ⲉⲓ ⲥⲱⲧⲙ̅ ⲇⲉ ⲁ ⲓ ⲣⲁϣⲉ ⲉⲙⲁⲧⲉ ϫⲉ ⲁ ⲓ ⲣ̅ ⲡ ⲙ̅ⲡϣⲁ ⲛ̅ ⲥⲱⲧⲙ̅ ⲉ ⲛⲁⲓ ⲉⲃⲟⲗ ϩⲓⲧⲟ̅ⲟⲧ ϥ̅ · ⲁⲩⲱ ⲁ ⲓ ⲣ̅ ⲡ ⲱⲃϣ̅ ⲛ̅ ⲛⲁ ϩⲓⲥⲉ ⲧⲏⲣ ⲟⲩ ⲛ̅ⲧ ⲁ ⲓ ϣⲟⲡ ⲟⲩ · ⲉ ⲓ ⲙⲟⲟϣⲉ ϩⲛ̅ ⲛ̅ ⲧⲟⲟⲩ · ⲁ ⲩ ϭⲟⲙ ⲉⲓ ⲉ ⲡⲁ ⲥⲱⲙⲁ · ⲁⲩⲱ ⲁ ⲩ ⲙⲛ̅ⲧ̅ ⲃⲣ̅ⲣⲉ ⲉⲓ ⲉ ⲡⲁ ⲥⲱⲙⲁ ⲙⲛ̅ ⲧⲁ ⲯⲩⲭⲏ · ⲡⲉϫⲁ ⲓ ⲇⲉ ⲛⲁ ϥ ⲇⲉ ⲛ̅ ⲁ ⲓⲁⲁⲧ ⲁⲛⲟⲕ ϫⲉ ⲁ ⲓ ⲙ̅ⲡϣⲁ ⲛ̅ ⲛⲁⲩ ⲉ ⲡⲉⲕ ϩⲟ ⲉⲧ ⲟⲩⲁⲁⲃ · ⲁⲩⲱ ⲁ ⲓ ⲙ̅ⲡϣⲁ ⲛ̅ ⲥⲱⲧⲙ̅ ⲉ ⲛⲉⲕ ϣⲁϫⲉ ⲉⲧ ϩⲟⲗϭ̅ · ⲡⲉϫⲁ ϥ ϭⲉ ⲛⲁ ⲓ · ϫⲉ ⲧⲱⲟⲩⲛ ⲡⲁ ⲥⲟⲛ · ⲛ̅ ⲧⲛ̅ ⲃⲱⲕ ⲉ ⲡ ⲙⲁ ⲉ ⲛ ⲉⲛ ϩⲏⲧ ϥ̅ · ⲁ ⲛ ⲧⲱⲟⲩⲛ · ⲁ ⲛ ⲙⲟⲟϣⲉ ⲙⲛ̅ ⲛⲉⲛ ⲉⲣⲏⲩ · ⲙ̅ ⲙⲏⲗⲓⲟⲛ ⲥⲛⲁⲩ ⲏ̅ ϣⲟⲙⲛ̅ⲧ̅ · ⲟⲩ ϣⲡⲏⲣⲉ ⲉⲙⲁⲧⲉ · ⲧⲉ ⲧⲉ ϣⲡⲏⲣⲉ ⲙ̅ ⲡⲉⲓ ϩⲗ̅ⲗⲟ ⲙ̅ ⲙⲁⲕⲁⲣⲓⲟⲥ · ⲁⲩⲱ ⲛ̅ ⲁⲑⲗⲓⲧⲏⲥ ⲛ̅ ⲙⲟⲟϣⲉ ⲇⲉ · ⲁ ⲛ ⲉⲓ ⲉϫⲛ̅ ⲟⲩ ⲕⲁ ⲗⲏⲃⲉ · ⲛ̅ⲧⲉⲣ ⲛ̅ ⲃⲱⲕ ⲇⲉ ⲉϩⲟⲩⲛ ⲉⲧ ⲕⲁⲗⲩⲃⲉ ⲁ ϥ ⲁϩⲉ ⲣⲁⲧ ϥ̅ ⲁ ϥ ϣⲗⲏⲗ ⲛⲙ̅ⲙⲁ ⲓ ·
Ⲛⲧⲉⲣ ⲛ̅ ϫⲱⲕ ⲇⲉ ⲉⲃⲟⲗ ⲙ̅ ⲡⲉ ϣⲗⲏⲗ · ⲁ ⲛ ϯ ⲙ̅ ⲡ ϩⲁⲙⲏⲛ · ⲁ ⲛ ϩⲙⲟⲟⲥ ⲇⲉ ϩⲓ ⲟⲩ ⲥⲟⲡ ⲁ ⲛ ϭⲱ ⲛ̅ ϣⲁϫⲉ ⲙ̅ ⲙⲛ̅ⲧ̅ ⲛⲟϭ ⲙ̅ ⲡ ⲛⲟⲩⲧⲉ · ⲁⲩⲱ ⲙ̅ ⲡ ⲛⲁⲩ ⲙ̅ ⲡ ⲣⲏ ⲉ ϥ ⲛⲁ ϩⲱⲧⲡ̅ · ⲁ ⲓ ϭⲱϣⲧ̅ ⲁ ⲓ ⲛⲁⲩ ⲉ ⲩ ⲟⲉⲓⲕ ⲉ ϥ ⲕⲏ ⲉϩⲣⲁⲓ ⲙⲛ̅ ⲟⲩ ϩⲛⲁⲩ ⲙ̅ ⲙⲟⲟⲩ · ⲡⲉϫⲁ ϥ ⲛⲁ ⲓ̅ ϫⲉ ⲧⲱⲟⲩⲛ ⲡⲁ ⲥⲟⲛ ⲛ ⲅ̅ ⲟⲩⲱⲙ · ⲁⲩⲱ ⲛ ⲅ̅ ⲥⲱ ⲙ̅ ⲡⲉⲓ ⲕⲟⲩⲓ ⲙ̅ ⲙⲟⲟⲩ · ϫⲉ ϯ ⲛⲁⲩ ⲉⲣⲟ ⲕ ϫⲉ ⲉⲕ ⲕⲩⲛⲇⲩⲛⲉⲩⲉ · ϩⲁ ⲡⲉ ϩⲕⲟ · ⲙⲛ̅ ⲡ ⲉⲓⲃⲉ ⲙⲛ̅ ⲡ ϩⲓⲥⲉ ⲛ̅ ⲛⲉ ϩⲓⲟⲟⲩⲉ · ⲁⲛⲟⲕ ⲇⲉ ⲡⲉϫⲁ ⲓ ⲛⲁ ϥ ϫⲉ ϥ ⲟⲛϩ̅ ⲛ̅ϭⲓ ⲡ ⲛⲟⲩⲧⲉ ⲡ ⲡⲁⲛⲧⲱⲕⲣⲁⲧⲱⲣ · ϫⲉ ⲛ̅ ϯ ⲛⲁ ⲟⲩⲱⲙ ⲁⲛ ⲟⲩⲇⲉ ⲛ̅ ϯ ⲛⲁ ⲥⲱ ⲁⲛ ϣⲁⲛⲧ ⲛ̅ ⲥⲟⲟⲩⲧⲛ̅ ⲉⲃⲟⲗ ⲛ̅ ⲧⲛ̅ ⲟⲩⲱⲙ ⲙⲛ̅ ⲛⲉⲛ ⲉⲣⲏⲩ · Ⲛ̅ⲧⲉⲣ ⲉⲓ ϭⲱ ⲇⲉ ⲉ ⲓ ϭⲱⲣϣ̅ ⲉⲣⲟ ϥ ⲙⲟⲅⲓⲥ ⲁ ⲛ ⲥⲟⲟⲩⲧⲛ̅ ⲉⲃⲟⲗ · ⲙⲛ̅ ⲛⲉⲛ ⲉⲣⲏⲩ · ⲁ ⲛ ⲡⲱϣ ⲙ̅ ⲡ ⲟⲉⲓⲕ ⲁ ⲛ ⲟⲩⲱⲙ · ⲁ ⲛ ⲕⲱ ⲉ ⲡⲁϩⲟⲩ ⲛ̅ϩⲏⲧ ϥ̅ · ⲁ ⲛ ⲥⲱ ⲇⲉ ⲟⲛ ⲙ̅ ⲡⲉ ⲥⲛⲁⲩ ϩⲙ̅ ⲡⲉ ϩⲛⲁⲩ ⲙ̅ ⲙⲟⲟⲩ · ⲁ ⲛ ⲥⲉⲓ ⲁⲩⲱ ⲁ ⲛ ⲕⲱ ⲉ ⲡⲁϩⲟⲩ ⲛ̅ ϩⲏⲧ ϥ̅ · ⲁⲩⲱ ⲁ ⲛ ⲣ̅ ⲧⲉ ⲩϣⲏ ⲧⲏⲣ ⲥ̅ ⲛ̅ ϣⲗⲏⲗ · ⲉ ⲡ ⲛⲟⲩⲧⲉ ϣⲁ ϩⲧⲟⲟⲩⲉ · ⲛ̅ⲧⲉⲣⲉ ϩⲧⲟⲟⲩⲉ ⲇⲉ ϣⲱⲡⲉ ⲁ ⲓ ⲛⲁⲩ ⲉ ⲡⲉϥ ϩⲟ ⲛ̅ⲧ ⲁ ϥ ϣⲓⲃⲉ ⲁ ϥ ⲡⲱⲛⲉ · ϩⲱⲥ ⲛ ϥ̅ ⲣ̅ ⲑ ⲉ ⲛ̅ ⲕⲉ ⲣⲱⲙⲉ ⲁ ϥ ⲣ̅ ⲑ ⲉ ⲛ̅ ⲟⲩ ⲕⲱϩⲧ̅ ⲧⲏⲣ ϥ̅ · ⲁⲩⲱ ⲁ ⲧⲉϥ ⲙⲟⲣⲫⲏ ϯ ϩⲟⲧⲉ ⲛⲁ ⲓ ⲉⲙⲁⲧⲉ · ⲛ̅ⲧⲟϥ ⲇⲉ ⲡⲉϫⲁ ϥ ⲛⲁ ⲓ · ϫⲉ ⲙ̅ⲡⲣ̅ ⲣ̅ ϩⲟⲧⲉ ⲡⲁ ⲥⲟⲛ · ⲡⲁ ⲡ ⲛⲟⲩⲧⲉ · ⲛ̅ⲧ ⲁ ⲡ ϫⲥ̅ ⲅⲁⲣ ⲧⲛ̅ⲛⲟⲟⲩ ⲕ ⲉ ϥⲓ ⲡ ⲣⲟⲟⲩϣ ⲙ̅ ⲡⲁ ⲥⲱⲙⲁ ⲛ ⲅ̅ ⲧⲟⲙⲥ ϥ̅ ϩⲣⲁⲓ ⲅⲁⲣ ϩⲙ̅ ⲡ ⲟⲟⲩ ⲛ̅ ϩⲟⲟⲩ ϯ ⲛⲁ ϫⲱⲕ ⲉⲃⲟⲗ ⲛ̅ ⲧⲁ ⲟⲓⲕⲟⲛⲟⲙⲓⲁ ⲧⲁ ⲃⲱⲕ ⲉ ⲡ ⲙⲁ ⲛ̅ ⲙ̅ⲧⲟⲛ ϣⲁ ⲉⲛⲉϩ · ⲛⲉ ⲥⲟⲩ ⲙⲛ̅ⲧ ⲁⲥⲉ ⲅⲁⲣ ⲙ̅ ⲡ ⲉⲃⲟⲧ ⲡⲁⲱⲛⲉ ⲡⲉ ⲡⲉ ϩⲟⲟⲩ ⲉⲧ ⲙ̅ⲙⲁⲩ · ⲡⲉϫⲁ ϥ ⲟⲛ ⲛⲁ ⲓ ϫⲉ ⲉⲕϣⲁⲛ ⲃⲱⲕ ⲉ ⲕⲏⲙⲉ ⲧⲁϣⲉ ⲟⲉⲓϣ ⲙ̅ ⲡⲁ ⲣ̅ ⲡ ⲙⲉⲉⲩⲉ · ⲉ ⲩ ⲥϯⲛⲟⲩϥⲉ ⲛ̅ ⲛⲉ ⲥⲛⲏⲩ · ⲡ ⲉⲧ ⲛⲁ ϯ ⲛ̅ ⲟⲩ ⲡⲣⲟⲥⲫⲟⲣⲁ · ϩⲙ̅ ⲡⲁ ⲣⲁⲛ ⲉ ⲩ ⲣ̅ ⲡ ⲙⲉⲉⲩⲉ ⲛⲁ ⲓ · ⲓ̅ⲥ̅ ϩⲱⲱ ϥ ⲛⲁ ⲛ̅ⲧ ϥ̅ ϩⲛ̅ ⲧ ϣⲟⲣⲡ̅ ⲛ̅ ⲟⲩⲛⲟⲩ ⲙ̅ ⲡ ϣⲟ ⲛ̅ ⲣⲟⲙⲡⲉ · ⲁⲛⲟⲕ ⲇⲉ ⲡⲉϫⲁ ⲓ ⲛⲁ ϥ · ϫⲉ ⲉϣⲱⲡⲉ ⲟⲩ ϩⲏⲕⲉ ⲡⲉ ⲉ ⲙⲛ̅ [ϣ] ϭⲟⲙ ⲙ̅ⲙⲟ ϥ · ⲉ ϯ ⲛ̅ ⲟⲩ ⲡⲣⲟⲥⲫⲟⲣⲁ ⲙ̅ ⲡⲉⲕ ⲣⲁⲛ · ⲡⲉϫⲁ ϥ ⲛⲁ ⲓ ϫⲉ ⲙⲁⲣⲉ ϥ ⲧⲙ̅ⲙⲉ ⲟⲩ ⲥⲟⲛ ⲛ̅ ϩⲏⲕⲉ ϩⲙ̅ ⲡⲁ ⲣⲁⲛ · Ⲡⲉϫⲁ ϥ ⲛⲁ ⲓ ϫⲉ ⲉϣⲱⲡⲉ ⲟⲩ ϩⲏⲕⲉ ⲡⲉ ⲙⲛ̅ ϣ ϭⲟⲙ ⲙ̅ⲙⲟ ϥ ⲉ ⲧⲙ̅ⲙⲟ ϥ · ⲕ ⲛⲁ ⲛ̅ⲧ ϥ̅ ⲁⲛ ⲉ ⲡ ⲇⲩⲡⲛⲟⲛ ⲛ̅ ⲧ ϣⲟⲣⲡ̅ ⲛ̅ ⲟⲩⲛⲟⲩ ⲙ̅ ⲡ ϣⲟ ⲛ̅ ⲣⲟⲙⲡⲉ · ⲡⲉϫⲁ ϥ ⲛⲁ ⲓ̈ ϫⲉ ⲙⲁⲣⲉ ϥ ϯ ⲟⲩ ⲕⲟⲩⲓ ⲛ̅ ⲥⲧⲟⲓ ϩⲙ̅ ⲡⲁ ⲣⲁⲛ · ⲁⲛⲟⲕ ⲇⲉ ⲡⲉϫⲁ ⲓ ⲛⲁ ϥ · ϫⲉ ⲉϣⲱⲡⲉ · ⲟⲩ ϩⲏⲕⲉ ⲡⲉ ⲙⲛ̅ ϣ ϭⲟⲙ ⲙ̅ⲙⲟ ϥ ⲉ ϯ ⲥⲧⲟⲓ · ⲉϩⲣⲁⲓ ⲙ̅ ⲡⲉⲕ ⲣⲁⲛ · ⲉⲧⲃⲉ ⲧ ⲙⲛ̅ⲧ̅ ϩⲏⲕⲉ · ⲁ ⲓ ⲟ ⲡⲁ ⲉⲓⲱⲧ ⲉⲧ ⲛⲁⲛⲟⲩ ϥ ⲙⲁⲣⲉ ⲡⲉⲕ ⲛⲁ ⲧⲁϩⲟ ⲛ ⲧⲏⲣ ⲛ̅ ϫⲉ ⲡ ⲉⲧ ⲕ̅ ⲛⲁ ⲁⲓⲧⲉⲓ ⲙ̅ⲙⲟ ϥ ⲛ̅ ⲧ ⲙ̅ ⲡ ⲛⲟⲩⲧⲉ · ⲡ ⲛⲟⲩⲧⲉ ⲛⲁ ⲧⲁⲁ ϥ ⲛⲁ ⲕ · ⲡⲉϫⲁ ϥ ⲛⲁ ⲓ ϫⲉ ⲙⲁⲣⲉ ϥ ⲁϩⲉ ⲣⲁⲧ ϥ̅ ⲛ ϥ̅ ϫⲉ ϣⲟⲙⲛ̅ⲧ̅ ⲛ̅ ⲥⲟⲡ ⲛ̅ ϣⲗⲏⲗ ⲉ ⲡ ⲛⲟⲩⲧⲉ · ϩⲙ̅ ⲡⲁ ⲣⲁⲛ ⲁⲩⲱ ⲡ ϫⲥ̅ ⲓ̅ⲥ̅ ⲛⲁ ⲛⲧ ϥ̅ ⲉ ⲡ ϣⲟ ⲛ̅ ⲣⲟⲙⲡⲉ · ⲛ ϥ̅ ⲕⲗⲏⲣⲟⲛⲟⲙⲉⲓ ⲙⲛ̅ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ · ⲁⲛⲟⲕ ⲇⲉ ⲡⲉϫⲁ ⲓ ⲛⲁ ϥ ϫⲉ ⲱ̅ ⲡⲁ ⲉⲓⲱⲧ ⲉⲧ ⲟⲩⲁⲁⲃ · ⲉϣⲱⲡⲉ ϯ ⲙ̅ ⲡϣⲁ · ϯ ⲟⲩⲱϣ ⲉ ⲧⲣ ⲁ ϣⲱⲡⲉ · ϩⲙ̅ ⲡⲉⲕ ⲧⲟⲡⲟⲥ · ⲉⲧ ⲟⲩⲁⲁⲃ ⲉⲕϣⲁⲛ ⲗⲟ ϩⲙ̅ ⲡⲉⲓ ⲥⲱⲙⲁ · ⲡⲉϫⲁ ϥ ⲛⲁ ⲓ ϫⲉ ⲙ̅ⲡⲱⲣ ⲡⲁ ϣⲏⲣⲉ · ⲙ̅ⲡ ⲟⲩ ⲧⲟϣ ⲕ̅ ⲅⲁⲣ ⲉ ϯ ⲟⲓⲕⲟ ⲛⲟⲙⲓⲁ · ⲁⲗⲗⲁ ⲛ̅ⲧ ⲁ ⲡ ϫⲥ̅ ⲧⲟϣ ⲕ̅ ⲉ ⲩ ⲥⲟⲗⲥⲗ̅ ⲛ̅ ⲛⲉ ⲥ ⲛⲏⲩ ⲉⲧ ⲟⲩⲁⲁⲃ · ⲉⲧ ϣⲟⲟⲡ ϩⲙ̅ ⲡ ϫⲁⲓⲉ · ⲉ ⲧⲣⲉ ⲕ ⲧⲁϣⲉ ⲟⲉⲓϣ ⲙ̅ⲙⲟ ⲟⲩ ⲙⲛ̅ ⲡⲉⲩ ⲥϯⲛⲟⲩϥⲉ · ϩⲛ̅ ⲧ ⲙⲏⲏⲧⲉ ⲛ ⲛⲉ ⲥⲛⲏⲩ · ⲛ̅ ⲣϥ̅ ϣⲙ̅ϣⲉ ⲛⲟⲩⲧⲉ ⲉ ⲩ ϩⲏⲩ ⲛ̅ ⲛ ⲉⲧ ⲥⲱⲧⲙ̅ ⲃⲱⲕ ⲛⲁ ⲕ ⲉⲃⲟⲗ ⲉ ⲕⲏⲙⲉ ⲱ̅ ⲡⲁ ϣⲏⲣⲉ ⲛ ⲅ̅ ϣⲱⲡⲉ · ⲉ ⲕ ⲙⲏⲛ ⲉⲃⲟⲗ ϩⲙ̅ ⲡ ϩⲱⲃ ⲉⲧ ⲛⲁⲛⲟⲩ ϥ · ⲁⲛⲟⲕ ⲇⲉ ⲛ̅ ⲧⲉ ⲩⲛⲟⲩ ⲁ ⲓ ⲡⲁϩⲧ̅ ⲉϫⲙ̅ ⲡ ⲕⲁϩ · ⲡⲉϫⲁ ⲓ ⲛⲁ ϥ ϫⲉ ⲥⲙⲟⲩ ⲉⲣⲟ ⲓ ⲡⲁ ⲉⲓⲱⲧ · ⲛ̅ⲧⲉ ⲟⲩ ⲛⲁ ⲧⲁϩⲟ ⲓ ϩⲁϩⲧⲙ̅ ⲡ ⲛⲟⲩⲧⲉ · ⲛ̅ ⲑ ⲉ ⲛ̅ⲧ ⲁ ⲓ ⲙ̅ⲡϣⲁ ⲛ̅ ⲛⲁⲩ ⲉⲣⲟ ⲕ ϩⲓϫⲙ̅ ⲡ ⲕⲁϩ ⲛ̅ ⲧⲁ ⲙ̅ⲡϣⲁ ⲟⲛ ⲛ̅ ⲛⲁⲩ ⲉⲣⲟ ⲕ ϩⲙ̅ ⲡ ⲕⲉ ⲁⲓⲱⲛ · ϩⲁϩ ⲧⲙ̅ ⲡ ϫⲥ̅ ⲓⲥ̅ ⲡⲉ ⲭⲥ̅ · Ⲛ̅ⲧⲟϥ ⲇⲉ ⲡⲉϫⲁ ϥ ⲛⲁ ⲓ̅ · ϫⲉ ⲡⲁ ϣⲏⲣⲉ ⲙ̅ ⲡ ⲛⲟⲩⲧⲉ ⲛⲁ ⲗⲩⲡⲉⲓ ⲙ̅ⲙⲟ ⲕ ⲁⲛ ϩⲛ̅ ⲗⲁⲁⲩ ⲛ̅ ϩⲱⲃ ⲉϥⲉ ⲧⲁϫⲣⲟ ⲕ ϩⲛ̅ ⲧϥ̅ ⲁⲅⲁⲡⲏ · ⲛ̅ⲧⲉ ⲛⲉⲕ ⲃⲁⲗ ϫⲓ ⲟⲩⲟⲉⲓⲛ · ϩⲛ̅ ⲧϥ̅ ⲙⲛ̅ⲧ̅ ⲛⲟⲩⲧⲉ · ⲛ̅ ⲛⲉⲕ ⲣⲓⲕⲉ ⲟⲩⲇⲉ ⲛ̅ ⲛⲉⲕ ϩⲉ · ⲁⲗⲗⲁ ⲉ ⲕ ⲛⲁ ⲙⲁⲧⲉ ⲙ̅ ⲫ ⲱⲃ · ⲛ̅ⲧ ⲁ ⲕ ϩⲓⲧⲟⲟⲧ ⲕ̅ ⲉⲣⲟ ϥ · ⲉⲣⲉ ⲛ̅ ⲁⲅⲅⲉⲗⲟⲥ ⲥⲕⲉⲡⲁⲍⲉ ⲙ̅ⲙⲟ ⲕ · ⲛ̅ ⲥⲉ ⲛⲁϩⲙⲉ ⲕ ⲉ ⲛ ⲉⲡⲉⲓⲃⲟⲩⲗⲏ ⲛ̅ ⲛ ⲓⲟⲩⲇⲁⲓ ⲛ̅ⲛⲉ ⲩ ϩⲉ ⲉ ⲗⲁⲁⲩ ⲛ̅ ⲕⲁⲧⲏⲅⲟⲣⲓⲁ ⲉϩⲟⲩⲛ ⲉⲣⲟ ⲕ · ϩⲛ̅ ⲧⲉⲕ ϭⲓⲛ ⲁⲡⲁⲛⲧⲁ ⲉ ⲡ ⲛⲟⲩⲧⲉ · Ⲛ̅ⲧⲉⲣⲉ ϥ ⲟⲩⲱ ⲇⲉ ⲉ ϥ ϫⲱ ⲛ̅ ⲛⲁⲓ ⲁ ϥ ⲧⲱⲟⲩⲛ ⲁ ϥ ϣⲗⲏⲗ ⲉ ⲡ ⲛⲟⲩⲧⲉ ϩⲛ̅ ϩⲉⲛ ⲁϣ ⲁϩⲟⲙ ⲙⲛ̅ ϩⲉⲛ ⲣ ⲙ̅ ⲉⲓⲟⲟⲩⲉ ⲉ ⲩ ⲟϣ · ⲙⲛ̅ⲛ̅ⲥⲱ ⲥ ⲁ ϥ ⲛ̅ⲕⲟⲧⲕ̅ ⲉ ⲡ ⲕⲁϩ · ⲁ ϥ ϫⲱⲕ ⲉⲃⲟⲗ ⲛ̅ ⲧⲉϥ ⲟⲓⲕⲟⲛⲟⲙⲓⲁ ⲛ̅ⲧⲉ ⲡ ⲛⲟⲩⲧⲉ · ⲁⲩⲱ ⲁ ϥ ϯ ⲙ̅ ⲡϥ̅ ⲡ ⲛⲁ̅ ⲛ̅ ϭⲓϫ ⲙ̅ ⲡ ⲛⲟⲩⲧⲉ ϩⲛ̅ ⲥⲟⲩ ⲙⲛ̅ⲧ ⲁⲥⲉ ⲙ̅ ⲡ ⲉⲃⲟⲧ ⲡⲁⲱⲛⲉ · ⲁⲛⲟⲕ ⲇⲉ ⲁ ⲓ ⲥⲱⲧⲙ̅ ⲉ ϩⲉⲛ ⲫⲱⲛⲏ ⲛ̅ ⲁⲅⲅⲉ ⲗⲟⲥ ⲉ ⲩ ϩⲩⲙⲛⲉⲩⲉ ϩⲓⲑⲏ ⲙ̅ ⲡ ⲙⲁⲕⲁⲣⲓⲟⲥ ⲁⲡⲁ ⲟⲛ ⲛⲟϥⲣⲓⲟⲥ · Ⲁⲩⲱ ⲛⲉⲣⲉ ⲟⲩ ⲛⲟϭ ⲛ̅ ⲟⲩⲣⲟⲧ ϣⲟⲟⲡ ϩⲛ̅ ⲧⲉϥ ϭⲓⲛ ⲁⲡⲁⲛⲧⲁ ⲉ ⲡ ⲛⲟⲩⲧⲉ · ⲁⲛⲟⲕ ⲇⲉ ⲁ ⲓ ⲕⲁ ⲧ ⲕⲁ ϩⲏⲩ ⲛ̅ ⲧ ⲁⲗⲟⲃⲏⲧⲉ ⲉⲧ ⲧⲟ ϩⲓⲱⲱ ⲧ ⲁ ⲓ ϯ ⲛ̅ ⲧⲉⲥ ⲡⲁϣⲉ · ⲉ ⲧ ⲕⲁⲓⲥⲉ · ⲧ ⲕⲉ ⲡⲁϣⲉ ⲇⲉ ⲁ ⲓ ϭⲟⲗ ⲧ̅ ⲙ̅ⲙⲟ ⲥ ϫⲉ ⲛ̅ⲛⲉ ⲓ ϭⲱ ⲉ ⲓ ⲕⲏⲕ ⲁϩⲏⲩ · Ⲁ ⲓ ϯ ⲇⲉ ⲙ̅ ⲡϥ̅ ⲥⲱⲙⲁ ⲉ ⲡ ⲉⲥⲏⲧ ⲉ ⲡ ⲟⲩⲱϣ ⲛ̅ ⲟⲩ ⲡⲉⲧⲣ ⲁ ⲓ ⲥⲱⲧⲙ̅ ⲉ ⲡⲉ ϩⲣⲟⲟⲩ ⲛ̅ ⲟⲩ ⲙⲏⲏϣⲉ ⲛ̅ ⲁⲅⲅⲉⲗⲟⲥ ⲉ ⲩ ⲣⲁϣⲉ ⲁⲩⲱ ⲉ ⲩ ⲱϣ ⲉⲃⲟⲗ ϫⲉ ⲁⲗⲗⲏⲗⲟⲩⲓⲁ · Ⲁ ⲓ ϯ ⲇⲉ ⲙ̅ ⲡⲁ ϣⲗⲏⲗ ⲉϩⲣⲁⲓ ⲉϫⲱ ϥ · ⲁⲩⲱ ⲁ ⲓ ϭⲱⲗ ⲛ̅ ⲟⲩ ⲁϣⲏ ⲛ̅ ⲱⲛⲉ · ⲉϩⲣⲁⲓ ⲉϫⲱ ϥ ⲁ ⲓ ⲁϩ ⲉ ⲣⲁⲧ ⲁ ⲓ ϣⲗⲏⲗ · ⲡ ⲙⲉϩ ⲥⲡ̅ ⲥⲛⲁⲩ · ⲁⲩⲱ ⲛ̅ ⲧⲉ ⲩⲛⲟⲩ ⲁ ⲧ ⲃⲛ̅ⲛⲉ ϩⲉ · ⲁⲛⲟⲕ ⲇⲉ ⲁ ⲓ ⲣ̅ ϣⲡⲏⲣⲉ ⲉⲙⲁⲧⲉ · ⲙ̅ ⲡ ⲉⲛⲧ ⲁ ϥ ϣⲱⲡⲉ · ⲁ ⲓ ⲟⲩⲱⲙ ⲙ̅ ⲡ ⲉⲛⲧ ⲁ ϥ ⲥⲉⲉⲡⲉ ⲙ̅ ⲡ ⲟⲉⲓⲕ · ⲁⲩⲱ ⲁ ⲓ ⲥⲱ ⲙ̅ ⲡ ⲙⲟⲟⲩ ⲛ̅ⲧ ⲁ ϥ ⲥⲉⲉⲡⲉ ⲉⲣⲟ ⲛ · ⲛ̅ⲧⲉⲣ ⲉⲓ ⲛⲁⲩ ⲇⲉ ϫⲉ ⲙ̅ⲡ ⲟⲩⲱϣ ⲁⲛ ⲙ̅ ⲡ ⲛⲟⲩⲧⲉ ⲡⲉ ⲉ ⲧⲣ ⲁ ϭⲱ ⲙ̅ ⲡⲉⲓ ⲙⲁ · ⲁ ⲓ ⲡⲉⲣϣ̅ ⲧⲟⲟⲧ ⲉⲃⲟⲗ ⲁ ⲓ ϣⲗⲏⲗ ⲉϩⲣⲁⲓ ⲉ ⲡ ϫ̅ⲥ̅ · ⲁⲩⲱ ⲉⲓⲥ ⲡ ⲣⲱⲙⲉ ⲛ̅ⲧ ⲁ ϥ ⲉⲓ ϣⲁⲣⲟ ⲓ ⲛ̅ ϣⲟⲣⲡ̅ ⲁ ϥ ϯ ϭⲟⲙ ⲛⲁ ⲓ · ⲁ ϥ ⲉⲓ ⲟⲛ ϣⲁⲣⲟ ⲓ ⲛ̅ ⲑ ⲉ ⲛ̅ ⲧⲉ ϩⲟⲩⲉⲓⲧⲉ · Ⲡⲉϫⲁ ϥ ⲛⲁ ⲓ · ϫⲉ ⲡⲁ ⲡⲛⲟⲩⲧⲉ ⲁ ⲡⲉⲛ ϫⲥ̅ ⲧⲁⲙⲟ ⲛ ⲙ̅ ⲡ ⲟⲟⲩ ϫⲉ ⲕ ⲛⲏⲩ ϣⲁⲣⲟ ⲛ ⲉ ⲡⲉⲓ ⲙⲁ · ⲉⲓⲥ ⲥⲉ ⲛ̅ ⲣⲟⲙⲡⲉ ⲙ̅ⲡⲉ ⲛ ⲛⲁⲩ ⲉ ⲣⲱⲙⲉ ⲉⲓⲙⲏⲧⲉⲓ ⲛ̅ⲧⲟⲕ ⲙⲁⲩⲁⲁ ⲕ · ⲛ̅ⲧⲉⲣ ⲛ̅ ⲱ̅ⲥⲕ̅ ⲇⲉ ⲛ ϣⲁϫⲉ ⲙⲛ̅ ⲛⲉⲛ ⲉⲣⲏⲩ · Ⲗⲟⲓⲡⲟⲛ ⲡⲉϫⲁ ⲛ ⲛⲁ ϥ ϫⲉ ⲱ ⲡⲉⲛ ⲥⲟⲛ · ⲥⲙⲛ̅ ⲡⲉⲕ ϩⲏⲧ ⲛ̅ ⲟⲩ ⲕⲟⲩⲓ ⲛ̅ ⲟⲉⲓⲕ ϫⲉ ⲛ̅ⲧ ⲁ ⲕ ⲉⲓ̅ ϩⲛ̅ ⲟⲩ ϩⲓⲏ ⲉ ⲥ ⲟⲩⲏⲏⲩ · ⲁ ⲡ ϫⲥ̅ ⲇⲉ ⲧⲟϣ ⲛ̅ ⲉ ⲧⲣ ⲛ̅ ϭⲱ ⲙⲛ̅ ⲛⲉⲛ ⲉⲣⲏⲩ · ⲛ̅ ⲟⲩ ϩⲟⲟⲩ · ⲧⲛ̅ ⲣⲁϣⲉ ⲇⲉ ⲛⲙ̅ⲙⲁ ⲕ · ⲱ̅ ⲡⲉⲛ ⲥⲟⲛ ⲙ̅ ⲙⲉⲣⲓⲧ · Ⲛ̅ ϩⲟⲥⲟⲛ ⲇⲉ ⲛ̅ ϣⲁϫⲉ ⲙⲛ̅ ⲛⲉⲛ ⲉⲣⲏⲩ · ⲉⲓⲥ ϩⲏⲏⲧⲉ · ⲁ ⲩ ⲉⲓⲛⲉ ⲉϩⲟⲩⲛ ⲛ̅ ϯⲟⲩ ⲛ̅ ⲟⲉⲓⲕ · ⲉ ⲩ ϩⲏⲙ ⲁⲩⲱ ⲉ ⲩ ⲣⲟⲟⲩⲧ ϩⲱⲥ ϫⲉ ⲛ̅ⲧ ⲁ ⲩ ϣⲁⲧ ⲟⲩ ϩⲛ̅ ⲧⲉ ⲧⲣⲓⲣ · ⲛ̅ ⲧⲉ ⲩⲛⲟⲩ ⲁ ⲩ ⲉⲓⲛⲉ ⲇⲉ ⲟⲛ ⲛ̅ ⲟⲩ ⲛ̅ⲕⲁ ⲉ ϣⲁ ⲩ ⲟⲩⲟⲙ ϥ̅ ⲁ ⲛ ϩⲙⲟⲟⲥ ⲇⲉ ⲁ ⲛ ⲟⲩⲱⲙ ⲙⲛ̅ ⲛⲉⲛ ⲉⲣⲏⲩ · ⲁⲩⲱ ⲡⲉϫⲁ ϥ ⲛⲁ ⲓ ϫⲉ ⲉⲓⲥ ⲧ ⲙⲉϩ ⲥⲟ ⲛ̅ ⲣⲟⲙⲡⲉ ϫⲓⲛ ⲛ̅ⲧ ⲁ ⲛ ⲉⲓ ⲉ ⲡⲉⲓ ⲙⲁ ϥⲧⲟⲟⲩ ⲛ̅ ⲟⲉⲓⲕ ⲛ ⲉⲧ ⲧⲏϣ ⲛⲁ ⲛ ⲙ̅ ⲙⲏⲏⲛⲉ · ⲉ ⲩ ⲉⲓⲛⲉ ⲙ̅ⲙⲟ ⲟⲩ ⲛⲁ ⲛ ⲉⲃⲟⲗ ϩⲓⲧⲙ̅ ⲡ ⲛⲟⲩⲧⲉ · ⲛ̅ⲧⲉⲣ ⲕ̅ ⲉⲓ̅ ⲇⲉ ϣⲁⲣⲟ ⲛ ⲙ̅ ⲡ ⲟⲟⲩ ⲉⲓⲥ ⲧⲕ̅ⲧⲟ ⲁ ⲩ ⲛ̅ⲧ ⲥ̅ ⲛⲁ ⲕ · ⲁⲩⲱ ⲉ ⲙⲛ̅ ⲉⲓⲙⲉ ⲉⲛⲉϩ ϫⲉ ⲛ̅ⲧ ⲁ ⲩ ⲉⲓ ⲧⲱⲛ ⲁⲗⲗⲁ ⲛ̅ ⲛⲏⲩ ⲉϩⲟⲩⲛ ⲛ̅ ϩⲉ ⲉⲣⲟ ⲟⲩ ⲉ ⲩ ⲕⲏ ⲉϩⲣⲁⲓ · ⲛ̅ⲧⲉⲣ ⲛ̅ ⲟⲩⲱ ⲇⲉ ⲛ̅ ⲟⲩⲱⲙ ⲙⲛ̅ ⲛⲉⲛ ⲉⲣⲏⲩ ⲁ ⲛ ⲣ̅ ⲧⲉ ⲩϣⲏ ⲧⲏⲣ ⲥ̅ ⲛ̅ ϣⲗⲏⲗ ϣⲁ ϩⲧⲟⲟⲩⲉ · ϩⲧⲟⲟⲩⲉ ⲇⲉ ⲛ̅ⲧⲉⲣⲉ ϥ ϣⲱⲡⲉ · ⲁ ⲓ ⲡⲁⲣⲁ ⲕⲁⲗⲉⲓ ⲙ̅ⲙⲟ ⲟⲩ ⲉ ⲧⲣⲉ ⲩ ⲕⲁⲁ ⲧ ϩⲁϩⲧⲏ ⲩ ϣⲁ ⲡⲉ ϩⲟⲟⲩ ⲙ̅ ⲡⲁ ⲙⲟⲩ · Ⲡⲉϫⲁ ⲩ ⲛⲁ ⲓ ϫⲉ ⲱ̅ ⲡⲉⲛ ⲥⲟⲛ ⲙ̅ ⲡ ϩⲱⲃ · ⲧⲏϣ ⲛⲁ ⲕ ⲁⲛ ⲉⲃⲟⲗ ⲉ ⲧⲣⲉ ⲕ ϭⲱ ⲙ̅ ⲡⲉⲓ ⲙⲁ · ⲁⲗⲗⲁ ⲧⲱⲟⲩⲛ ⲛ ⲅ̅ ⲃⲱⲕ ⲉ ⲕⲏⲙⲉ · ⲛ ⲅ̅ ϫⲱ ⲛ̅ ⲛ ⲉⲛⲧ ⲁ ⲕ ⲛⲁⲩ ⲉⲣⲟ ⲟⲩ · ⲉ ⲛⲉ ⲥⲛⲏⲩ ⲉ ⲩ ⲣ̅ ⲡ ⲙⲉⲉⲩⲉ ⲛⲁ ⲩ · ⲁⲩⲱ ⲉ ⲩ ϩⲏⲩ ⲛ̅ ⲛ ⲉⲧ ⲥⲱⲧⲙ̅ · ⲁⲛⲟⲕ ⲇⲉ ⲁ ⲓ ⲡⲁⲣⲁⲕⲁⲗⲉⲓ ⲙ̅ⲙⲟ ⲟⲩ ⲉ ⲧⲣⲉ ⲩ ϫⲱ ⲉⲣⲟ ⲓ ⲛ̅ ⲛⲉⲩ ⲣⲁⲛ ⲛ̅ ⲧⲟⲟⲩ ⲇⲉ ⲙ̅ ⲡⲟⲩ ⲡⲉⲓⲑⲉ ⲛ̅ ϫⲟⲟ ⲩ ⲉⲣⲟ ⲟⲩ · ⲁ ⲓ ⲁⲛⲁⲅⲕⲁⲍⲉ ⲙ̅ⲙⲟ ⲟⲩ ⲁⲩⲱ ⲟⲛ ⲙ̅ⲡ ⲟⲩ ϫⲱ ⲉⲣⲟ ⲓ ⲛ̅ ⲛⲉⲩ ⲣⲁⲛ · ⲁ ⲩ ⲟⲩⲱϣⲃ̅ ⲡⲉϫⲁ ⲩ ϫⲉ ⲡⲉ ⲛⲧ ⲁ ϥ ϯ ⲣⲁⲛ ⲉ ⲗⲁⲁⲩ ⲛⲓⲙ · ⲁⲩⲱ ⲉⲧ ⲥⲟⲟⲩⲛ ⲛ̅ ϩⲱⲃ ⲛⲓⲙ ⲛ̅ⲧⲟϥ ⲉⲧ ⲥⲟⲟⲩⲛ ⲛ̅ ⲛⲉⲛ ⲣⲁⲛ · ⲧⲉⲛⲟⲩ ϭⲉ ⲡⲉⲛ ⲥⲟⲛ ⲁⲣⲓ ⲡⲉⲛ ⲙⲉⲉⲩⲉ ϣⲁⲛⲧ ⲛ̅ ⲛⲁⲩ ⲉⲣⲟ ⲕ ϩⲙ̅ ⲡ ⲏⲓ ⲙ̅ ⲡ ⲛⲟⲩⲧⲉ · ⲥⲡⲟⲩⲇⲁⲍⲉ ⲇⲉ ⲙ̅ⲡⲣ̅ ⲕⲁ ⲡ ⲕⲟⲥⲙⲟⲥ ⲉ ⲣ̅ ϩⲁⲗ ⲙ̅ ⲙⲟ ⲕ · ϫⲉ ⲁ ϥ ⲣ̅ ϩⲁⲗ ⲛ ⲟⲩ ⲙⲏⲏϣⲉ · ⲛ̅ⲧⲉⲣ ⲟⲩ ⲱ̅ ⲇⲉ ⲛ̅ ⲛⲁⲓ · ⲁ ⲩ ⲥⲙⲟⲩ ⲉⲣⲟ ⲓ ⲁⲩⲱ ⲁ ⲩ ⲁⲥⲡⲁⲍⲉ ⲙ̅ⲙⲟ ⲓ · ⲁ ⲓ ⲉⲓ̈ ⲉⲃⲟⲗ ϩⲓ ⲧⲟⲟⲩ ⲟⲩ · ⲛ̅ⲧⲉⲣ ⲉⲓ̈ ⲟⲩⲉ Ⲙ̅ⲙⲟ ⲟⲩ ⲛ̅ⲁ ⲩ ϩⲟⲟⲩ ⲙ̅ ⲙⲟⲟϣⲉ · ⲁ ⲓ ⲉⲓ ⲉⲃⲟⲗ ⲉϩⲣⲁⲓ ⲉϫⲛ̅ ⲟⲩ ⲡⲩⲅⲏ ⲙ̅ ⲙⲟⲟⲩ · ⲁⲛⲟⲕ ⲇⲉ ⲁ ⲓ ϩⲙⲟⲟⲥ ⲛ̅ ⲟⲩ ⲕⲟⲩⲓ ⲉⲧⲃⲉ ⲡ ϩⲓⲥⲉ · ⲁⲩⲱ ⲛⲉ ⲩ ⲛ̅ ϩⲉⲛ ⲛⲟϭ ⲛ̅ ϣⲏⲛ ⲣⲏⲧ ϩⲓϫⲛ̅ ⲧ ⲡⲩⲅⲏ · ⲛ̅ⲧⲉⲣ ⲉⲓ ⲙⲓⲕⲉ ⲁⲩⲱ ⲛ̅ ⲧⲁ ⲙ̅ⲧⲟⲛ ⲛ̅ ⲟⲩ ⲕⲟⲩⲓ · ⲁ ⲓ ϭⲱ ⲉ ⲓ ϯ ⲟⲩⲟⲓ ϩⲛ̅ ⲛ̅ ϣⲏⲛ · ⲉ ⲓ ⲣ̅ ϣⲡⲏⲣⲉ · ⲁⲩⲱ ⲉ ⲓ ⲙⲉⲉⲩⲉ ⲉⲃⲟⲗ ϫⲉ ⲛⲓⲙ ⲡⲉ ⲛ̅ⲧ ⲁ ϥ ⲧⲱⲱϭⲉ ⲙ̅ ⲙⲟ ⲟⲩ ⲙ̅ ⲡⲉⲓ ⲙⲁ · ⲁⲩⲱ ⲟⲛ ⲟⲩⲛ̅ ϩⲉⲛ ⲃⲛ̅ⲛⲉ ⲛ̅ϩⲏⲧ ⲟⲩ ⲉ ⲩ ⲟⲧⲡ̅ ⲛ̅ ⲕⲁⲣⲡⲟⲥ · ⲙⲛ̅ ϩⲉⲛ ⲕⲓⲧⲣⲉ ⲁⲩⲱ ϩⲉⲛ ϩⲣ̅ⲙⲁⲛ · ⲙⲛ̅ ϩⲉⲛ ⲕⲛ̅ⲧⲉ · ⲙⲛ̅ ϩⲉⲛ ϫⲙ̅ⲡⲉϩ · ⲙⲛ̅ ϩⲉⲛ ⲉⲗⲟⲟⲗⲉ · ⲁⲩⲱ ϩⲉⲛ ⲇⲟⲣⲁⲕⲓⲟⲛ · ⲙⲛ̅ ϩⲉⲛ ⲕⲓⲥⲙⲁ · ⲙⲛ̅ ϩⲉⲛ ⲕⲉ ϣⲏⲛ ⲉ ⲩ ϣⲉϣ ⲥϯⲛⲟⲩϥⲉ ⲉⲃⲟⲗ · ⲧ ⲡⲩⲅⲏ ⲛⲉ ⲥ ⲧⲁⲩⲉ ⲙ ⲟⲟⲩ ⲉⲃⲟⲗ ⲉ ⲥ ⲧⲥⲟ ⲛ̅ ⲛ̅ ϣⲏⲛ ⲧⲏⲣ ⲟⲩ ⲉⲧ ⲣⲏⲧ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲛ̅ ϩⲟⲥⲟⲛ ⲇⲉ ⲉ ⲓ ⲣ̅ ϣⲡⲏⲣⲉ · ⲛ̅ ⲛ̅ ϣⲏⲛ · ⲁⲩⲱ ⲉ ⲓ ⲑⲉⲱⲣⲉⲓ ⲙ̅ⲙⲟ ⲟⲩ ⲙⲛ̅ ⲛⲉⲩ ⲕⲁⲣⲡⲟⲥ · ⲉⲓⲥ ϥⲧⲟⲟⲩ ⲛ̅ ϣⲏⲣⲉ ϣⲏⲙ ⲁ ⲩ ⲉⲓ̈ ⲙ̅ ⲡ ⲟⲩⲉ ⲉ ⲛⲉⲥⲱ ⲟⲩ ϩⲛ̅ ⲧⲉⲩ ϩⲓⲕⲱⲛ · ⲉⲣⲉ ϩⲉⲛ ⲃⲁⲗⲟⲧ ⲉ ⲛⲉⲥⲟ ⲟⲩ ⲧⲟ ϩⲓⲱ ⲟⲩ · ⲙ̅ ⲡⲉ ⲥⲙⲟⲧ ⲛ̅ ϩⲉⲛ ⲡⲉⲣⲓ ⲥⲱⲙⲁ · ⲛ̅ⲧⲉⲣ ⲟⲩ ⲡⲱϩ ⲇⲉ ⲉⲣⲟ ⲓ ⲡⲉϫⲁ ⲩ ⲛⲁ ⲓ̈ ϫⲉ ⲭⲁⲓⲣⲉ ⲡⲁ ⲡ ⲛⲟⲩⲧⲉ ⲡⲉⲛ ⲙⲉⲣⲓⲧ ⲛ̅ ⲥⲟⲛ ·
Ⲁⲛⲟⲕ ⲇⲉ ⲁ ⲓ ⲡⲁϩⲧ̅ ⲁ ⲓ ⲟⲩⲱϣⲧ̅ ⲛⲁ ⲩ · ⲛ̅ⲧⲟⲟⲩ ⲇⲉ ⲁ ⲩ ⲧⲟⲩⲛⲟⲥ ⲧ̅ ⲁ ⲩ ⲁⲥⲡⲁⲍⲉ ⲙ̅ⲙⲟ ⲓ · ⲛⲉ ⲩ ϣⲟⲟⲡ ϩⲛ̅ ⲟⲩ ⲛⲟϭ ⲛ̅ ⲥϭⲣⲁϩⲧ̅ · ⲉ ⲩ ⲟ ⲛ̅ ⲑ ⲉ ⲛ̅ ⲛ ⲉⲛⲧ ⲁ ⲩ ⲡⲱⲛⲉ ⲉ ⲡ ⲕⲉ ⲁⲓⲱⲛ ϩⲙ̅ ⲡⲉⲩ ⲣⲁϣⲉ ⲙⲛ̅ ⲡⲉⲩ ⲥⲟⲗⲥⲗ̅ ⲉϩⲟⲩⲛ ⲉⲣⲟ ⲓ · ⲁ ⲩ ϭⲱ ⲇⲉ ⲉ ⲩ ⲕⲟⲧϥ̅ ⲛ̅ ⲛ̅ ⲕⲁⲣⲡⲟⲥ ϩⲛ̅ ⲛ̅ ϣⲏⲛ · ⲉ ⲩ ϯ ⲙ̅ⲙⲟ ⲟⲩ ⲉϩⲟⲩⲛ ⲉ ⲧⲁ ⲧⲁⲡⲣⲟ · ⲁⲛⲟⲕ ⲇⲉ ⲁ ⲡⲁ ϩⲏⲧ ⲉⲩⲫⲣⲁⲛⲉ · ⲉⲧⲃⲉ ⲑ ⲉ ⲉⲧ ⲟⲩ ϩⲗⲟⲗⲉ ⲉϩⲟⲩⲛ ⲉⲣⲟ ⲓ · ⲁ ⲓ ⲣ̅ ⲥⲁϣϥ̅ ⲅⲁⲣ ⲛ̅ ϩⲟⲟⲩ ϩⲁϩⲧⲏ ⲩ ⲛ̅ ⲟⲩⲱⲙ ϩⲛ̅ ⲛ̅ ⲕⲁⲣⲡⲟⲥ ⲛ̅ ⲛ̅ ϣⲏⲛ · ⲁ ⲓ ϫⲛⲟⲩ ⲟⲩ ϫⲉ ⲉⲃⲟⲗ ⲧⲱⲛ ⲁ ⲧⲉⲧⲛ̅ ⲉⲓ ⲉ ⲡⲉⲓ ⲙⲁ · ⲁⲩⲱ ⲛ̅ ⲧⲉⲧⲛ̅ ϩⲉⲛ ⲣⲙ̅ ⲧⲱⲛ · Ⲡⲉϫⲁ ⲩ ⲛⲁ ϥ · ϫⲉ ⲡⲉⲛ ⲥⲟⲛ · ⲁ ⲡ ⲛⲟⲩⲧⲉ ⲧⲛ̅ⲛⲟⲟⲩ ⲕ ϣⲁⲣⲟ ⲛ ⲧⲛ̅ ⲛⲁ ϫⲱ ⲉⲣⲟ ⲕ ⲙ̅ ⲡⲉⲛ ⲃⲓⲟⲥ ⲧⲏⲣ ϥ̅ · ⲁⲛⲟⲛ ⲅⲁⲣ ⲁⲛⲟⲛ ⲛ̅ ⲣⲙ̅ ⲟⲩ ⲡⲟⲗⲓⲥ ⲛ̅ⲧⲉ ⲕⲏⲙⲉ ϫⲉ ⲡⲙ̅ϫⲉ · ⲛⲉⲛ ⲉⲓⲟⲟⲧⲉ ⲇⲉ ⲛⲉ ϩⲉⲛ ⲃⲟⲩⲗⲉⲩⲧⲏⲥ ⲛⲉ ⲛ̅ⲧⲉ ⲧ ⲡⲟⲗⲓⲥ · ⲁⲛⲟⲛ ⲇⲉ ⲁ ⲩ ⲛⲟϫ ⲛ̅ ⲉ ⲧ ⲁⲛⲍⲏⲃⲉ · ⲉ ⲧⲣⲉ ⲩ ⲡⲁⲓⲇⲉⲩⲉ ⲙ̅ⲙⲟ ⲛ · ⲛⲉ ⲛ ϣⲟⲟⲡ ⲇⲉ ϩⲉⲛ ϯ ⲁⲛⲍⲏⲃⲉ ⲛ̅ ⲟⲩⲱⲧ ⲙⲛ̅ ⲛⲉⲛ ⲉⲣⲏⲩ · ⲉ ⲛ ⲟ ⲛ̅ ⲟⲩ ϩⲏⲧ ⲛ̅ ⲟⲩⲱⲧ · Ⲛ̅ⲧⲉⲣ ⲛ̅ ⲡⲁⲓⲇⲉⲩⲉ ⲇⲉ ϩⲉⲛ ⲧ ⲁⲛⲍⲏⲃⲉ · ⲁ ⲩ ⲛⲟϫ ⲛ̅ ⲉ ⲡ ⲍⲏ ⲙⲓⲟⲛ ⲛ̅ⲧⲉⲣ ⲟⲩ ⲡⲁⲓⲇⲉⲩⲉ ⲙ̅ⲙⲟ ⲛ · ⲕⲁⲗⲱⲥ ϩⲛ̅ ⲟⲩ ⲱⲣϫ̅ ⲛⲓⲙ ϩⲓ ⲥⲟⲫⲓⲁ ⲛⲓⲙ ⲛ̅ⲧⲉ ⲡⲉⲓ ⲕⲟⲥⲙⲟⲥ · ⲛ̅ ⲟⲩⲉϣ ⲡⲁⲓ ⲇⲉⲩⲉ ⲇⲉ ⲧⲉⲛⲟⲩ ϩⲛ̅ ⲧ ⲥⲟⲫⲓⲁ ⲙ̅ ⲡ ⲛⲟⲩⲧⲉ · ⲟⲩ ϩⲟⲟⲩ ⲇⲉ ⲉⲃⲟⲗ ϩⲛ̅ ⲟⲩ ϩⲟⲟⲩ · ⲛ̅ ϣⲁϫⲉ ⲙⲛ̅ ⲛⲉⲛ ⲉⲣⲏⲩ ϩⲉⲛ ⲛⲉⲓ ϣⲁϫⲉ · ⲁ ⲡ ⲙⲉⲉⲩⲉ ⲉⲧ ⲛⲁⲛⲟⲩ ϥ ⲣ̅ ϩⲱⲃ ϩⲙ̅ ⲡⲉⲛ ⲣⲱⲙⲉ · ⲉⲧ ϩⲓϩⲟⲩⲛ · ⲁ ⲛ ⲧⲱⲟⲩⲛ ⲙ̅ ⲡ ϥ̅ⲧⲟⲟⲩ ⲁ ⲛ ⲧⲁⲁ ⲛ ⲉϩⲟⲩⲛ ⲉ ⲡ ⲧⲟⲟⲩ · ⲉ ⲧⲣ ⲛ̅ ⲉⲥⲩⲭⲁⲍⲉ ⲙ̅ⲙⲟ ⲛ · ϣⲁⲛⲧ ⲛ̅ ⲛⲁⲩ ⲉ ⲑ ⲉ ⲉⲧⲉⲣⲉ ⲡ ϫⲥ̅ ⲛⲁ ⲧⲟϣ ⲛ̅ ⲙ̅ⲙⲟ ⲥ · ⲁ ⲛ ϫⲓⲥⲉ ⲛⲙ̅ⲙⲁ ⲛ ⲛ̅ ϩⲉⲛ ⲕⲟⲩⲓ ⲛ̅ ⲟⲉⲓⲕ ⲛ̅ ⲁ ⲡϣⲁⲩ ⲛ̅ ⲥⲁϣϥ̅ ⲛ̅ ϩⲟⲟⲩ · Ⲛ̅ⲧⲉⲣ ⲛ̅ ⲟⲩⲉ ⲇⲉ ⲉϩⲟⲩⲛ ϩⲙ̅ ⲡ ⲧⲟⲟⲩ · ⲛ̅ ⲧⲉ ⲩⲛⲟⲩ ⲁ ⲩ ⲉⲕ ⲥⲧⲁⲥⲓⲥ ϩⲉ ⲉϩⲣⲁⲓ̈ ⲉϫⲱ ⲛ · ⲁ ⲩ ⲣⲱⲙⲉ ⲉ ϥ ⲟ ⲛ̅ ⲟⲩⲟⲉⲓⲛ ⲧⲏⲣ ϥ̅ ⲁⲙⲁϩⲧⲉ ⲛ̅ ⲧⲛ̅ ϭⲓϫ · ⲁ ϥ̅ ⲛⲧ ⲛ̅ ⲉ ⲡⲉⲓ ⲙⲁ · ⲛ̅ ⲧⲉⲛ ⲉⲓ ⲇⲉ ⲉ ⲡⲉⲓ ⲙⲁ · ⲁ ⲛ ϭⲓⲛⲉ ⲛ̅ ⲟⲩ ⲣⲱⲙⲉ ⲛ̅ ϩⲁⲅⲓⲟⲥ ⲛ̅ⲧⲉ ⲡ ⲛⲟⲩⲧⲉ · ⲁⲩⲱ ⲁ ⲡ ⲁⲅⲅⲉⲗⲟⲥ ⲙ̅ ⲡ ϫⲥ̅ ⲧⲁⲁ ⲛ ⲉ ⲧⲟⲟⲧ ϥ̅ ⲁ ϥ ϭⲱ ⲉ ϥ ⲧⲥⲁⲃⲟ ⲙ̅ⲙⲟ ⲛ ⲉ ⲣ̅ ϩⲙ̅ϩⲁⲗ ⲙ̅ ⲡ ⲛⲟⲩⲧⲉ ⲛ̅ ⲟⲩ ⲣⲟⲙⲡⲉ ⲛ̅ ϩⲟⲟⲩ · ϩⲙ̅ ⲡ ϫⲱⲕ ⲇⲉ ⲛ̅ ⲧ ⲣⲟⲙⲡⲉ ⲁ ϥ ⲙ̅ⲧⲟⲛ ⲙ̅ⲙⲟ ϥ ⲛ̅ϭⲓ ⲡ ϩⲗ̅ⲗⲟ ⲉⲧ ⲟⲩⲁⲁⲃ ⲙ̅ ⲙⲁⲕⲁⲣⲓⲟⲥ · ⲁⲛⲟⲛ ⲇⲉ ⲙⲁⲩⲁⲁ ⲛ ⲡ ⲉⲧ ϣⲟⲟⲡ ⲙ̅ ⲡⲉⲓ ⲙⲁ ⲱ̅ ⲡⲉⲛ ϫⲥ̅ ⲛ̅ ⲥⲟⲛ · ⲉⲓⲥ ϩⲏⲏⲧⲉ ⲧⲛ̅ ϩⲟⲙⲟⲗⲟⲅⲉⲓ ⲛⲁ ⲕ ⲙ̅ ⲡ ϫⲥ̅ · ϫⲉ ⲉⲓⲥ ⲥⲉ ⲛ̅ ⲣⲟⲙⲡⲉ · ⲧⲛ̅ ⲥⲟⲟⲩⲛ ⲁⲛ ⲛ̅ ϯⲡⲉ ⲛ̅ ⲟⲉⲓⲕ · ⲟⲩⲇⲉ ⲗⲁⲁⲩ ⲛ̅ ⲧⲣⲟⲫⲏ · ⲛ̅ⲥⲁ ⲛ ⲉⲓ · ϣⲏⲛ ⲙ̅ⲙⲁⲧⲉ · ⲉ ⲛ ⲟⲛϩ̅ ⲉ ⲛⲉⲩ ⲕⲁⲣⲡⲟⲥ · ⲉⲛϣⲁ ⲛ ⲟⲩⲱϣ ⲅⲁⲣ ⲉ ⲛⲁⲩ ⲉ ⲛⲉⲛ ⲉⲣⲏⲩ · ⲛ̅ ⲛⲏⲩ ⲕⲁⲧⲁ ϩⲃ̅ⲇⲱⲙⲁⲥ ⲉ ⲡⲉⲓ ⲙⲁ ⲛ̅ ⲛⲁⲩ ⲉ ⲛⲉⲛ ⲉⲣⲏⲩ · ⲛ̅ ⲧⲛ̅ ⲣ̅ ⲧⲉ ⲩϣⲏ ⲧⲏⲣ ⲥ̅ ⲛ̅ ⲧ ⲕⲩⲣⲓⲁⲕⲏ ⲙⲛ̅ ⲛⲉⲛ ⲉⲣⲏⲩ · ⲙⲛ̅ⲛ̅ⲥⲱ ⲥ ⲛ̅ⲧⲉ ⲡ ⲟⲩⲁ̅ ⲡ ⲟⲩⲁ̅ ⲃⲱⲕ ⲛϥ̅ ⲡⲟⲗⲩⲧⲉⲩⲉ · ⲡⲉϫⲁ ⲓ ⲇⲉ ⲛⲁ ⲩ ϫⲉ ⲉ ⲧⲉⲧⲛ̅ ⲥⲩⲛⲁⲅⲉ ⲧⲱⲛ · ⲡⲉϫⲁ ⲩ ⲛⲁ ⲓ ϫⲉ ⲛ̅ ⲥⲟⲟⲩϩ ⲉ ⲡⲉⲓ ⲙⲁ ⲉⲧⲃⲉ ⲡⲉⲓ ϩⲱⲃ · ⲉⲡⲉⲓⲇⲏ ⲕⲁⲧⲁ ⲥⲁⲃⲃⲁⲧⲟⲛ ϣⲁ ϥ ⲉⲓ ⲛ̅ϭⲓ ⲟⲩ ⲁⲅⲅⲉⲗⲟⲥ ⲛ̅ⲧⲉ ⲡ ⲛⲟⲩⲧⲉ ⲛ ϥ̅ ⲥⲩⲛⲁⲅⲉ ⲙ̅ⲙⲟ ⲛ ⲙ̅ ⲡ ⲥⲁⲃⲃⲁⲧⲟⲛ · ⲙⲛ̅ ⲧ ⲕⲩⲣⲓⲁⲕⲏ · ⲛⲉ ⲓ ϣⲟⲟⲡ ⲇⲉ ⲛⲙ̅ⲙⲁ ⲩ ⲉ ⲓ ⲣⲁϣⲉ ⲉⲙⲁⲧⲉ · Ϩⲣⲁⲓ ⲇⲉ ϩⲙ̅ ⲡ ⲙⲉϩ ⲥⲁϣϥ̅ ⲛ̅ ϩⲟⲟⲩ ϥ ⲛⲏⲩ ⲛ̅ϭⲓ ⲟⲩ ⲁⲅⲅⲉ ⲗⲟⲥ ⲛ̅ⲧⲉ ⲡ ϫⲥ̅ · ⲛ ϥ̅ ⲥⲩⲛⲁⲅⲉ ⲙ̅ⲙⲟ ⲛ ⲛⲙ̅ⲙⲁ ⲕ ϩⲓ ⲟⲩ ⲥⲟⲡ · ⲡ ⲣⲱⲙⲉ ⲇⲉ ⲉⲧ ⲛⲁ ⲥⲩⲛⲁⲅⲉ ⲉⲃⲟⲗ ϩⲓⲧⲟⲟⲧ ϥ̅ ⲙ̅ ⲡ ⲁⲅⲅⲉ ⲗⲟⲥ ⲉⲧ ⲙ̅ⲙⲁⲩ ϥ ⲛⲁ ⲧⲃ̅ⲃⲟ ⲉⲃⲟⲗ ϩⲛ̅ ⲛⲟⲃⲉ ⲛⲓⲙ · ⲁⲩⲱ ⲙⲛ̅ ⲗⲁⲁⲩ ⲛ̅ ⲁⲛϯⲅⲏⲙⲉⲛⲟⲥ ⲛⲁ ⲉϣ ϭⲙ̅ϭⲟⲙ ⲉ ⲣⲟ ϥ · ⲛ̅ ϩⲟⲥⲟⲛ ⲇⲉ ⲛ ϣⲁϫⲉ ⲙⲛ̅ ⲛⲉⲛ ⲉⲣⲏⲩ ⲁ ⲓ̈ ϣⲱⲗⲙ̅ ⲉ ⲩ ⲥϯⲛⲟⲩϥⲉ ⲛⲟϭ ⲙ̅ⲡ ⲉⲓ ϣⲱⲗⲙ̅ ⲛ̅ ⲧⲉϥ ϩⲉ · ⲉⲛⲉϩ · ⲛ̅ ⲧⲉ ⲩⲛⲟⲩ ⲛ̅ ⲧⲁ ⲡⲉ ⲥϯⲛⲟⲩϥⲉ ⲧⲁϩⲟ ⲛ · ⲁ ⲛ ⲧⲱⲟⲩⲛ ⲁ ⲛ ⲁ ⲁϩⲉ ⲣⲁⲧ ⲛ̅ ⲁ ⲛ ⲥⲙⲟⲩ ⲉ ⲡ ⲛⲟⲩⲧⲉ · ⲙⲛ̅ⲛ̅ⲥⲱ ⲥ ⲁ ϥ ⲉⲓ ⲛ̅ϭⲓ ⲟⲩ ⲁⲅⲅⲉⲗⲟⲥ · ⲁ ϥ ⲥⲩⲛⲁⲅⲉ ⲙ̅ⲙⲟ ⲛ ⲙⲛ̅ ⲛⲉⲛ ⲉ ⲣⲏⲩ · ϩⲙ̅ ⲡ ⲥⲱⲙⲁ ⲙⲛ̅ ⲡⲉ ⲥⲛⲟϥ ⲙ̅ ⲡ ϫⲥ̅ · ⲁⲛⲟⲕ ⲇⲉ ⲁ ⲓ ⲣ̅ ⲑ ⲉ ⲛ̅ ⲛ ⲉⲧ ϩⲓⲛⲏⲃ ⲉⲧⲃⲉ ⲑ ⲟⲧⲉ ⲛ̅ⲧ ⲁ ⲓ ⲛⲁⲩ ⲉⲣⲟ ⲥ · ⲁ ϥ ⲥⲙⲟⲩ ⲇⲉ ⲉⲣⲟ ⲛ ⲁ ϥ ⲃⲱⲕ ⲉϩⲣⲁⲓ ⲙ̅ ⲡⲏⲩⲉ ⲉ ⲛ ϭⲱϣⲧ̅ ⲛ̅ⲥⲱ ϥ ϩⲛ̅ ⲛⲉⲛ ⲃⲁⲗ · ⲛ̅ⲧⲉⲣ ϥ̅ ⲃⲱⲕ ⲇⲉ ⲁ ⲩ ⲛⲏⲫⲉ ⲙ̅ ⲙⲟ ⲓ ⲡⲉϫⲁ ⲩ ⲛⲁ ⲓ ϫⲉ ⲧⲁϫⲣⲟ ⲛ ⲅ̅ ϭⲙ̅ϭⲟⲙ ⲛ ⲅ̅ ϣⲱⲡⲉ ⲛ̅ ⲟⲩ ⲣⲱⲙⲉ ⲛ̅ ϫⲱⲱⲣⲉ · ⲛ̅ ⲧⲉ ⲩⲛⲟⲩ ⲁ ⲓ ⲛⲏⲫⲉ ⲛ̅ ⲑ ⲉ ⲛ̅ ⲛ ⲉⲧ ϩⲁ ⲡ ⲏⲣⲡ̅ · ⲁⲩⲱ ⲁ ⲛ ⲣ̅ ⲧⲉ ⲩϣⲏ ⲧⲏⲣ ⲥ̅ ⲛ̅ ⲧ ⲕⲩⲣⲓ ⲁⲕⲏ · ⲛ̅ ⲁϩⲉ ⲣⲁⲧ ⲛ̅ ⲛ̅ ϣⲗⲏⲗ ϣⲁ ϩⲧⲟⲟⲩⲉ · ⲛ̅ⲧⲉⲣⲉ ⲡ ⲟⲩⲟⲉⲓⲛ ⲇⲉ ⲉⲓ ⲉϩⲣⲁⲓ ⲛ̅ ϣⲱⲣⲡ̅ ⲛ̅ ⲧ ⲕⲩⲣⲓⲁⲕⲏ · ⲉⲓⲥ ϩⲏⲏⲧⲉ ⲟⲛ ⲉⲓⲥ ⲡⲉ ⲥϯⲛⲟⲩϥⲉ ⲉⲧ ⲛⲟⲧⲙ̅ ⲁ ⲛ ϣⲱⲗⲙ̅ ⲙ̅ⲙⲟ ϥ · ⲁ ⲛ ϩⲏⲇⲁⲛⲉ ⲛ̅ⲥⲱ ϥ ⲁⲩⲱ ⲁ ⲉⲩⲫⲣⲁⲛⲉ ⲛ̅ ⲑ ⲉ ⲛ̅ ⲛ ⲉⲧ ϩⲙ̅ ⲡ ⲕⲉ ⲁⲓⲱⲛ · Ⲙⲛ̅ⲛ̅ⲥⲱ ⲥ ⲁ ϥ ⲉⲓ ⲛ̅ϭⲓ ⲡ ⲁⲅⲅⲉⲗⲟⲥ ⲁ ϥ ⲥⲩⲛⲁⲅⲉ ⲙ̅ⲙⲟ ⲛ ⲁⲩⲱ ⲁ ϥ ⲥⲙⲟⲩ ⲉ ⲡ ⲟⲩⲁ ⲡ ⲟⲩⲁ ⲙ̅ⲙⲟ ⲛ ⲉ ϥ ϫⲱ ⲙ̅ⲙⲟ ⲥ ϫⲉ ⲉϥⲉ ϣⲱⲡⲉ ⲛⲁ ⲕ ⲛ̅ ⲟⲩⲱⲛϩ̅ ϣⲁ ⲉⲛⲉϩ · ⲙⲛ̅ ⲟⲩ ⲡⲣⲟⲫⲏϯⲁ ⲛ̅ ⲁⲧ ⲧⲁⲕⲟ · ⲁⲛⲟⲛ ⲇⲉ ⲧⲏⲣ ⲛ̅ ϩⲓ ⲟⲩ ⲥⲟⲡ · ⲉⲃⲟⲗ ϩⲛ̅ ⲟⲩ ⲧⲁⲡⲣⲟ ⲛ̅ ⲟⲩⲱⲧ · ⲁ ⲛ ⲟⲩⲱϣⲃ̅ ϫⲉ ϩⲁ ⲙⲏⲛ · ⲉϥⲉ ϣⲱⲡⲉ · ⲙⲛ̅ⲛ̅ⲥⲱ ⲥ ⲁ ϥ ⲕⲟⲧ ϥ̅ ⲉⲣⲟ ⲓ ⲛ̅ϭⲓ ⲡ ⲁⲅⲅⲉⲗⲟⲥ ⲡⲉϫⲁ ϥ ⲛⲁ ⲓ ϫⲉ ⲧⲱⲟⲩⲛ ⲛ ⲅ̅ ⲧⲱⲟⲩⲛ · ⲉ ⲕⲏⲙⲉ · ⲛ ⲅ̅ ϫⲱ ⲛ̅ ⲛ ⲉⲛⲧ ⲁ ⲕ ⲛⲁⲩ ⲉⲣⲟ ⲟⲩ ⲉ ⲛⲉ ⲥ ⲛⲏⲩ · ⲙ̅ ⲙⲁⲓ ⲛⲟⲩⲧⲉ · ϫⲉⲕⲁⲥ ⲉ ⲩ ⲛⲁ ⲕⲱϩ ⲛ̅ ⲙ̅ ⲡⲟⲗⲩϯⲁ ⲛ̅ ⲛ ⲉⲧ ⲟⲩⲁⲁⲃ · ⲁ ⲓ ⲡⲁⲣⲁⲕⲁⲗⲉⲓ ⲙ̅ⲙⲟ ϥ ⲉ ⲧⲣⲉ ϥ ⲕⲁⲁ ⲧ ϩⲁϩⲧⲏ ⲩ · ⲡⲉϫⲁ ϥ ⲛⲁ ⲓ ϫⲉ ⲛ̅ⲧ ⲁ ⲡ ϫⲥ̅ ⲧⲉϣ ⲡ ϩⲱⲃ ⲛⲁ ⲛ ⲁⲛ · ⲉ ⲧⲣ ⲛ̅ ⲣ̅ ϩⲱⲃ ⲉ ⲩ ⲧⲱⲧ ⲛ̅ ϩⲏⲧ · ⲁⲗⲗⲁ ⲉⲣⲉ ⲡ ⲛⲟⲩⲧⲉ ϯ ⲙ̅ ⲡ ⲟⲩⲁ ⲡ ⲟⲩⲁ ⲕⲁⲧⲁ ⲑ ⲉ ⲉⲧ ϥ̅ ⲛⲁ ϣ ϥⲓ · Ⲧⲉⲛⲟⲩ ϭⲉ ⲧⲱⲟⲩⲛ ⲛ ⲅ̅ ⲃⲱⲕ ϫⲉ ⲧⲁⲓ ⲧⲉ ⲑ ⲉ ⲛ̅ⲧ ⲁ ϥ ⲧⲟϣ ⲥ̅ ⲛⲁ ⲕ ⲁ ϥ ⲥⲙⲟⲩ ⲇⲉ ⲉⲣⲟ ⲓ · ⲁ ϥ ⲃⲱⲕ ⲙ̅ ⲡⲏⲩⲉ ϩⲛ̅ ⲟⲩ ⲉⲟⲟⲩ · ⲁ ⲩ ⲉⲓⲛⲉ ⲇⲉ ⲛ̅ ⲟⲩ ⲙⲏⲏϣⲉ ⲛ̅ ϩⲩⲡⲟⲣⲁ ⲁ ⲛ ⲟⲩⲱⲙ ⲙⲛ̅ ⲛⲉⲛ ⲉⲣⲏⲩ ⲁⲩⲱ ⲁ ⲓ̈ ⲉⲓ ⲉⲃⲟⲗ ϩⲓⲧⲟⲟ ⲧ ⲟⲩ ⲉ ⲩ ⲑⲡⲟ ⲙ̅ⲙⲟ ⲓ ⲉⲃⲟⲗ ⲉ ⲛⲁ ⲥⲟⲟⲩ ⲙ̅ ⲙⲏⲗⲓⲟⲛ · ⲁ ⲓ̈ ⲡⲁⲣⲁⲕⲁⲗⲉⲓ ⲇⲉ ⲙ̅ⲙⲟ ⲟⲩ · ϫⲉ ϫⲱ ⲉⲣⲟ ⲓ ⲛ̅ ⲛⲉⲧⲛ̅ ⲣⲁⲛ · ⲛ̅ ⲧⲟⲟⲩ ⲇⲉ ⲁ ⲩ ϫⲱ ⲉⲣⲟ ⲓ ⲛ̅ ⲛⲉⲩ ⲣⲁⲛ ⲡ ⲟⲩⲁ ⲡ ⲟⲩⲁ · ⲡ ϣⲱⲣⲡ̅ ⲡⲉ ⲓⲱ̅ⲥ̅ · ⲡ ⲙⲉϩ ⲥⲛⲁⲩ ⲡⲉ ⲁⲛⲇⲣⲉⲁⲥ · ⲡ ⲙⲉϩ ϣⲟⲙⲛ̅ⲧ̅ ⲡⲉ ϩⲏⲣⲁⲕⲗⲁⲙⲱⲛ · ⲡ ⲙⲉϩ ϥⲧⲟⲟⲩ ⲡⲉ ⲑⲉⲟⲫⲓⲗⲟⲥ · ⲛ̅ ⲧⲟⲟⲩ ⲇⲉ ⲁ ⲩ ϩⲱⲛ ⲉⲧⲟⲟⲧ · ⲉϫⲱ ⲙ̅ ⲡⲉⲩ ⲣⲁⲛ · ⲉ ⲛⲉ ⲥⲛⲏⲩ ⲉ ⲩ ⲣ̅ ⲡ ⲙⲉⲉⲩⲉ ⲛⲁ ⲩ · ⲁⲛⲟⲕ ⲇⲉ ϩⲱ ⲛⲉ ⲓ ⲥⲟⲡⲥⲡ̅ ⲙ̅ⲙⲟ ⲟⲩ · ⲉ ⲧⲣⲉ ⲩ ⲣ̅ⲡⲁ ⲙⲉⲉⲩⲉ · Ⲁ ⲛ ϣⲗⲏⲗ ⲇⲉ ⲁ ⲛ ⲁⲥⲡⲁⲍⲉ ⲛ ⲛⲉⲛ ⲉⲣⲏⲩ · ⲁ ⲓ ⲙⲟⲟϣⲉ ⲉⲃⲟⲗ ⲉ ⲓ ⲗⲩⲡⲏ ⲉⲙⲁⲧⲉ · ⲁⲗⲗⲁ ⲉⲧⲃⲉ ⲡⲉ ⲥⲙⲟⲩ ⲛ̅ⲧⲁ ⲛ ⲉⲧ ⲟⲩⲁⲁⲃ ⲧⲁⲁ ⲩ ⲛⲁ ⲓ ⲛⲉ ⲓ ⲣⲁϣⲉ ⲡⲉ · ⲁ ⲓ ⲉⲓ ⲇⲉ ⲉⲃⲟⲗ ⲉ ⲕⲏⲙⲉ ⲛ̅ ⲟⲩ ϩⲓⲏ · ⲛ̅ ϣⲟⲙⲛ̅ⲧ̅ ⲛ̅ ϩⲟⲟⲩ ⲙ̅ ⲙⲟⲟϣⲉ · ⲁⲩⲱ ⲛⲧⲉⲣ ⲉⲓ ϩⲉ · ⲉ ⲛⲉ ⲥⲛⲏⲩ ⲙ̅ ⲙⲁⲓ ⲛⲟⲩⲧⲉ ⲁ ⲓ ⲙ̅ⲧⲟⲛ ⲙ̅ⲙⲟ ⲓ ϩⲁϩⲧⲏ ⲩ · ⲙ̅ ⲙⲏⲧ ⲛ̅ ϩⲟⲟⲩ · ⲁⲩⲱ ⲁ ⲓ̈ ϫⲱ ⲉ ⲣⲟ ⲟⲩ ⲛ̅ ⲑ ⲉ ⲛ̅ⲧ ⲁ ⲥ ϣⲱⲡⲉ ⲙ̅ⲙⲟ ⲓ · ⲛ̅ⲧⲟⲟⲩ ⲇⲉ ⲡⲉϫⲁ ⲩ ϫⲉ ⲁⲗⲏⲑⲱⲥ ⲁ ⲕ ⲙ̅ⲡϣⲁ ⲛ̅ ⲟⲩ ⲛⲟϭ ⲛ̅ ϩⲙⲟⲧ · ⲛⲉ ϩⲉⲛ ⲙⲁⲓ ⲛⲟⲩⲧⲉ ⲅⲁⲣ ⲛⲉ ⲛⲉ ⲥⲛⲏⲩ · ⲉⲧ ⲙ̅ⲙⲁⲩ · ⲁⲩⲱ ⲛⲉ ϩⲉⲛ ⲁⲅⲱⲛⲓⲥⲧⲏⲥ ⲛⲉ · ⲛ̅ ⲣⲉϥ ϣⲙ̅ϣⲉ ⲙ̅ ⲡ ⲛⲟⲩⲧⲉ ϩⲙ̅ ⲡⲉⲩ ϩⲏⲧ ⲧⲏⲣ ϥ̅ · ⲁⲩⲱ ⲡⲉⲩ ⲙⲁ ⲛ̅ ϣⲱⲡⲉ ⲡⲉ ϣⲓⲏⲧ · ⲁ ⲩ ϭⲉⲡⲏ ⲇⲉ ⲁ ⲩ ⲥϩⲁⲓ ⲛ̅ ⲛⲉⲓ ϣⲁϫⲉ ⲛ̅ⲧ ⲁ ⲩ ⲥⲟⲧⲙ ⲟⲩ ⲉⲃⲟⲗ ϩⲓⲧⲟⲟⲧ ϥ̅ ⲛ̅ ⲁⲡⲁ ⲡⲁ ⲡ ⲛⲟⲩⲧⲉ ⲁ ⲩ ⲧⲁⲭⲩ ⲁ ⲩ ⲧⲁⲁ ⲩ ⲉ ⲩ ϫⲱⲱⲙⲉ · ⲁ ⲩ ϫⲟⲟⲩ ϥ ⲉ ϣⲓⲏⲧ · ⲁ ⲩ ⲕⲁⲁ ϥ ϩⲛ̅ ⲧ ⲕ̅ⲕⲗⲏ ⲥⲓⲁ ⲉ ⲩ ϩⲏⲩ · ⲛ̅ ⲛ ⲉⲧ ⲛⲁ ⲥⲱⲧⲙ̅ ⲉⲣⲟ ϥ ⲁⲩⲱ ⲛⲉ ⲩ ϣⲁϫⲉ ⲛ̅ϩⲏⲧ ϥ̅ · ⲉ ϥ ⲟ̅ ⲙ̅ ⲙⲉⲗⲉⲧⲏⲥⲓⲥ ⲛⲁ ⲩ ϩⲛ̅ ⲧⲁⲡⲣⲟ ⲛ̅ ⲟⲩⲟⲛ ⲛⲓⲙ · ⲉ ⲩ ϯ ⲉⲟⲟⲩ ⲙ̅ ⲡ ⲛⲟⲩⲧⲉ ⲁⲩⲱ ⲉ ⲩ ⲥⲙⲟⲩ ⲉ ⲛⲉϥ ⲡ ⲉⲧ ⲟⲩⲁⲁⲃ · ϩⲓⲧⲛ̅ ⲧⲉ ⲭⲁⲣⲓⲥ · ⲙⲛ̅ ⲧ ⲙⲛ̅ⲧ̅ ⲙⲁⲓ ⲣⲱⲙⲉ ⲙ̅ ⲡⲉⲛ ϫⲥ̅ ⲓⲥ̅ ⲡⲉ ⲭⲥ̅ · ⲡⲁⲓ ⲉⲃⲟⲗ ϩⲓ ⲧⲟⲟⲧ ϥ̅ ⲡ ⲉⲟⲟⲩ ⲛⲁ ϥ ⲙⲛ̅ ⲡϥ̅ ⲉⲓⲱⲧ ⲛ̅ ⲁⲅⲁⲑⲟⲥ ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ ϣⲁ ⲉⲛⲉϩ ⲛ̅ ⲉⲛⲉϩ · ϩⲁⲙⲏⲛ · — ··· — ··· — ··· — ··· — ··· — ⲉⲅⲱ ⲃⲓⲕⲧⲟⲣ ⲉⲗⲁⲭ[ⲓⲥⲧⲟⲥ] ⲇⲓⲁⲕⲟ[ⲛⲟⲥ] ⲩ̅ⲩ̅ ⲙⲁⲕⲁⲣⲓⲟⲥ ⲙⲉⲣⲕⲟⲩⲣⲓⲟⲥ ⲇⲓⲁⲕⲟ[ⲛⲟⲥ] ⲧⲟⲩ ⲁⲅⲓⲟⲩ ⲙⲉⲣ[ⲕⲩⲣⲓⲟⲩ] ⲙⲉⲅⲁ ⲥⲧⲣⲁⲧⲏⲗⲁⲧⲁ ⲁⲡⲟ ⲧⲏⲥ ⲡⲟⲗⲉⲟⲥ ⲗⲁⲧⲱⲛ ⲉⲅⲣⲁⲯⲁⲥⲃⲓⲃⲗⲟⲥ ⲙⲛⲏⲥⲑⲏ ϯ ⲙⲟⲩ ⲕ̅ⲉ̅ⲟⲧⲁⲛ ⲉⲗⲑⲏⲥ ⲉⲛⲧⲏⲃⲁⲥⲓⲗⲓⲁ ⲥⲟⲩ — ··· — ··· — ··· — ··· — ··· — ⲉⲅⲣⲁⲫⲏⲙⲩⲛⲏⲧⲩⲃⲓ ⲅ̅ⲁⲡⲟ ⲧⲱⲛ ⲁⲅⲓⲟⲛ ⲙⲁⲣ ⲧ[ⲩⲣⲱⲛ] ⲯ ⲕⲁ ⲉⲧ ⲟⲩⲥ ⲧⲝⲉⲓⲛ ⲇ ⲅ̅ — ··· — ··· — ··· — Ϩⲓ̈ⲧⲛ̅ ⲇⲉⲥⲡⲟⲇⲏ ⲙⲛ̅ ⲧ ⲙⲛ̅ⲧ̅ ⲃⲁⲓⲣⲟⲟⲩϣ ⲛ̅ ⲛⲉⲛ ⲉⲓⲟⲟⲧⲉ ⲙⲛ̅ ⲛ ⲙ̅ ⲙⲉⲣⲁⲧⲉ ⲛ̅ ⲥ ⲛⲏⲩ ⲁⲃⲃⲁ ⲁⲃⲣⲁϩⲁⲙ ⲡⲉ ⲡⲣⲁⲉⲓⲥⲧⲟⲥ ⲙ ⲡ ⲙⲛ̅ ⲡ ⲁⲣⲭ[ⲏ] ⲇⲓⲁⲕⲟ[ⲛⲟⲥ] ⲁⲃⲃⲁ ⲭⲁⲏⲗ ⲙⲛ̅ ⲡ ⲇⲉⲩⲇⲉⲗⲁⲣⲏⲥ ⲍⲁⲭⲁⲣⲓⲁⲥ ⲡ ⲇⲓⲁ ⲕⲟ[ⲛⲟⲥ] ⲁⲩⲱ ⲡ ⲙⲟⲛⲟⲭⲟⲥ ⲙ̅ ⲡ ⲙⲟⲛⲁⲥⲧⲏⲣⲓⲟⲛ ⲙ̅ ⲫ ⲁⲅⲓⲟⲥ ⲙⲉⲣ[ⲕⲟⲩⲣⲓⲟⲥ] ⲡⲉ ⲥⲧⲣⲁⲧⲏⲗⲁⲧⲏⲥ ⲡⲁⲓ ⲉⲧ ϣⲟⲟⲡ ϩⲙ̅ ⲡ ⲧⲟⲟⲩ ⲛ̅ ⲧⲃⲱ · ⲁ ⲩ ⲥⲙⲛ̅ ⲡⲉⲓ ϫⲱⲱⲙⲉ ϩⲛ̅ ⲛⲉⲩ ϩⲓⲥⲉ ⲙ̅ⲙⲓⲛⲙ̅ⲙⲟ ⲟⲩ ⲁ ⲩ ⲕⲁⲁ ϥ ϩⲙ̅ ⲡⲉⲩ ⲙⲟⲛⲁⲥⲧⲏⲣⲓⲟⲛ · ϫⲉⲕⲁⲥ ⲉ ⲩ ⲛⲁ ⲱϣ ⲛ̅ ϩⲏⲧ ϥ̅ ⲉ ⲩ ϩⲏⲩ ⲙⲛ̅ ⲟⲩ ⲡⲗⲩⲣⲟⲫⲟⲣⲓⲁ ⲛ̅ ⲛ ⲉⲧ ⲛⲁ ⲱϣ ⲛ̅ϩⲏⲧ ϥ̅ ⲙⲛ̅ ⲡ ⲉⲧ ⲛⲁ ⲥⲱⲧⲙ̅ ⲉⲣⲟ ϥ ϩⲛ̅ ⲟⲩ ϯ ϩⲧⲏ ϥ ϫⲉⲕⲁⲥ ⲉⲣⲉ ⲡⲉⲛ ⲥ̅ⲏ̅ⲣ̅ ⲛ̅ ⲁⲅⲁⲑⲟⲥ ⲙⲛ̅ ⲡ ⲡ ⲉⲧ ⲟⲩⲁⲁⲃ ⲁⲡⲁ ⲟⲛⲛⲟⲫⲣⲓⲟⲥ ⲡ ⲁⲛⲁⲭⲱⲣⲓⲧⲏⲥ ⲛⲁ ⲥⲙⲟⲩ ⲉⲣⲟ ⲟⲩ ⲙⲛ̅ ⲡ ⲥⲱⲟⲩϩ ⲉϩⲟⲩⲛ ⲙ̅ ⲡⲉⲩ ⲙⲟⲛⲁⲥⲧⲏⲣⲓⲟⲛ ⲧⲏⲣ ϥ̅ ϩⲙ̅ ⲡⲉ ⲥⲙⲟⲩ ⲛ̅ ⲧ ⲡⲉ ⲁⲩⲱ ⲡⲉ ⲥⲙⲟⲩ ⲙ̅ ⲡ ⲕⲁϩ ⲉ ⲡ ϫⲏⲕ ⲉⲃⲟⲗ ⲙ̅ ⲡ ⲧⲏⲣ ϥ̅ ⲛ ϥ̅ ⲕⲱ ⲟⲩ ⲥⲙⲟⲩ ⲙⲛ̅ ⲟⲩ ⲥⲉⲓ ⲙⲛ̅ ⲟⲩ ϩⲓⲛⲟⲩϥⲉ ⲙⲛ̅ ⲟⲩ ⲥⲱⲧⲏⲣⲓⲁ ⲉ ⲩ ⲙⲏⲛ ⲉⲃⲟⲗ ϩⲙ̅ ⲡⲉⲩ ⲙⲟⲛⲁⲥ ⲧⲏⲣⲓⲟⲛ · ⲛ ϥ̅ ⲧⲟⲩϫⲟ ⲟⲩ ⲛ̅ ϭⲟⲣϭⲥ̅ ⲙ̅ ⲡ ⲇⲓⲁⲃⲟⲗⲟⲥ ⲙⲛ̅ ⲛ̅ ⲣⲱⲙⲉ ⲙ̅ ⲡⲟⲛⲩⲣⲟⲥ · ⲉⲩϣⲁⲛ ⲉⲓ ⲇⲉ ⲟⲛ ⲉ ⲃⲟⲗ ϩⲛ̅ ⲥⲱⲙⲁ ⲡⲣⲟⲥ ⲡ ⲉⲧ ⲕⲏ ⲉϩⲣⲁⲓ ⲛ̅ ⲣⲱⲙⲉ ⲛⲓⲙ · ⲉⲩⲉ ⲥⲱⲧⲙ̅ ⲇⲉ ⲕⲁⲗⲱⲥ ⲛ̅ ϩⲙ̅ϩⲁⲗ ⲉⲧ ⲛⲁ ⲛⲟⲩ ⲥ ⲁⲩⲱ ⲙ̅ ⲡⲓⲥⲧⲟⲥ ⲉⲡⲉⲓⲇⲏ ⲛⲉ ⲧⲛ̅ⲧ ⲛ̅ϩⲟⲧ ⲉ ϩⲉⲛ ⲕⲟⲩⲓ ϯ [ⲛⲁ ⲕⲁⲑ]ⲓⲥⲧⲁ ⲙ̅ⲙⲱ ⲧⲛ̅ ⲉϫⲛ̅ ϩⲁϩ ⲃⲱⲕ ⲉϩⲟⲩⲛ ⲉ ⲡ ⲣⲁϣⲉ ⲙ̅ ⲡⲉⲕ ϫⲥ̅ ⲁⲩⲱ ⲛ̅ ⲥⲉ ⲣⲙ̅ⲡϣⲁ ⲛ̅ ϫⲓⲕⲗⲏⲣⲟⲛⲟⲙⲓⲁ ⲙⲛ̅ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ϩⲁⲙⲏⲛ ⲉⲥⲉ ϣⲟⲡⲉ ·
Ⲡ ⲂⲒⲞⲤ ⲀⲨⲰ Ⲧ ⲠⲞⲖⲨϮⲀ Ⲙ ⲠⲚ̅ Ⲡ ⲈⲦ ⲞⲨⲀⲀⲂ Ⲛ̅ ⲈⲒⲰⲦ ⲈⲦ ⲦⲀⲒⲎⲨ ⲔⲀⲦⲀ ⲤⲘⲞⲦ ⲚⲒⲘ ⲀⲠⲀ ⲞⲚⲚⲞⲪⲢⲒⲞⲤ Ⲡ ⲀⲚⲀⲬⲰ ⲢⲒⲦⲎⲤ Ⲛ̅Ⲧ Ⲁ Ϥ ϪⲰⲔ ⲈⲂⲞⲖ Ⲙ̅ ⲠⲈϤ ⲂⲒⲞⲤ Ⲛ ⲤⲞⲨ ⲘⲚ̅Ⲧ̅ ⲦⲀⲤⲈ Ⲙ̅ Ⲡ ⲈⲂⲞⲦ ⲠⲀⲰⲚⲈ ϨⲚ̅ ⲞⲨ ⲈⲒⲢⲎⲚⲎ Ⲛ̅ⲦⲈ Ⲡ ⲚⲞⲨⲦⲈ ⲤⲘⲞⲨ ⲈⲢⲞ Ⲛ ϨⲀⲘⲎⲚ : — Ⲁ ⲩ ⲥⲟⲛ ⲛ̅ ⲁⲛⲁⲛⲁⲭⲱⲣⲓⲧⲏⲥ ⲉ ⲡϥ̅ ⲣⲁⲛ ⲡⲉ ⲁⲡⲁ ⲡⲁ ⲛⲟⲩⲧⲉ ⲉⲝⲏⲅⲓⲥⲑⲁⲓ · ⲉ ϩⲉⲛ ⲥⲛⲏⲩ ⲙ̅ ⲙⲁⲓ ⲛⲟⲩⲧⲉ · ⲛⲁⲓ ⲇⲉ ⲛⲉ ⲛ̅ ϣⲁϫⲉ ⲛ̅ⲧ ⲁ ϥ ϫⲟⲟ ⲩ · ϫⲉ ⲁⲛⲟⲕ ⲡ ⲥⲟⲛ ⲁ ⲓ ⲙⲉⲉⲩⲉ ⲛ̅ ⲟⲩ ϩⲟⲟⲩ ⲉ ⲧⲣ ⲁ ⲃⲱⲕ ⲉϩⲟⲩⲛ ⲉ ⲡ ϫⲁⲓⲉ ⲉⲧ ϩⲓϩⲟⲩⲛ · ⲉ ⲧⲣ ⲁ ⲛⲁⲩ ϫⲉ ⲟⲩⲛ̅ ⲥⲟⲛ ⲙ̅ ⲙⲟⲛⲟⲭⲟⲥ · ⲙ̅ ⲡⲁϩⲟⲩ · ⲁ ⲓ ⲙⲟⲟϣⲉ ⲇⲉ ⲛ̅ ϥⲧⲟⲟⲩ ⲛ ϩⲟⲟⲩ ⲙⲛ̅ ϥⲧⲟⲉ ⲛ̅ ⲟⲩϣⲏ ⲙⲡ ⲉⲓ ⲟⲩⲉⲙ ⲟⲉⲓⲕ · ⲟⲩⲇⲉ ⲙ̅ⲡ ⲉⲓ ⲥⲉ ⲙⲟⲟⲩ · ⲉ ⲓ ⲙⲟⲟϣⲉ ϩⲓ ⲡ ϫⲁⲓⲉ ⲉⲧ ϩⲓϩⲟⲩⲛ · ϩⲣⲁⲓ ⲇⲉ ϩⲙ̅ ⲡ ϩⲁⲏ ⲛ̅ ϩⲟⲟⲩ · ⲁ ⲓ ⲉⲓ ⲉϫⲛ̅ ⲟⲩ ⲥⲡⲏ ⲗⲁⲓⲟⲛ · ⲁⲩⲱ ⲛ̅ⲧⲉⲣ ⲓ ϩⲱⲛ ⲉϩⲟⲩⲛ ⲉⲣⲟ ϥ · ⲁ ⲓ ⲕⲱⲗϩ̅ ⲉ ⲡ ⲣⲟ ⲛ̅ ⲁⲡϣⲉ · ⲛ̅ ⲟⲩ ⲡⲁϣⲉ ⲛ̅ ϩⲟⲟⲩ · ⲁⲩⲱ ⲙ̅ⲡⲉ ⲗⲁⲁⲩ ⲣ̅ ⲟⲩⲱ ⲛⲁ ⲓ · ⲁ ⲓ ⲙⲉⲉⲩⲉ ⲇⲉ ϩⲙ̅ ⲡⲁ ϩⲏⲧ ϫⲉ ⲙⲛ̅ ⲥⲟⲛ ⲙ̅ ⲡⲉⲓ ⲙⲁ · ⲁⲛⲟⲕ ⲇⲉ ⲁ ⲓ ⲛⲁⲩ ⲉ ⲩ ⲥⲟⲛ · ⲉ ϥ ϩⲙⲟⲟⲥ ⲉϩⲣⲁⲓ ⲉ ϥ ⲕⲱ ⲛ̅ ⲣⲱ ϥ · ⲁ ⲓ ⲁⲙⲁϩⲧⲉ ⲇⲉ ⲙ̅ ⲡⲉϥ ϭⲃⲟⲓ · ⲁⲩⲱ ⲁ̅ ⲡⲉϥ ϭⲃⲟⲓ ⲃⲱⲗ ⲉⲃⲟⲗ ϩⲛ̅ ⲛⲁ ϭⲓϫ · ⲁ ϥ ⲣ̅ ⲑ ⲉ ⲛ̅ ⲛⲉⲓⲙⲓⲥⲗⲏⲥ ⲛ̅ ⲕⲁϩ · ⲁ ⲓ ϭⲟⲙϭⲙ̅ ⲉ ⲡϥ̅ ⲥⲱⲙⲁ ⲧⲏⲣ ϥ̅ ⲁ ⲓ ϩⲉ ⲉⲣⲟ ϥ · ⲉ ⲁ ϥ ⲟⲩⲱ ⲉ ϥ ⲙⲟⲩ · ⲉⲣⲉ ⲡ ϩⲱⲃ ⲟ̅ⲥ̅ⲕ̅ ⲁ ⲓ ϭⲱϣⲧ̅ ⲇⲉ ⲁ ⲓ ⲛⲁⲩ · ⲉ ⲩ ⲕⲟⲗⲟⲃⲓ̅ⲟⲛ · ⲉ ϥ ⲁϣⲉ ⲉϩⲣⲁⲓ · ⲁⲩⲱ ⲛ̅ⲧⲉⲣ ⲉⲓ ϭⲟⲙϭⲙ̅ ⲉ ⲡⲉⲓ ⲕⲉⲧ ⲁ ϥ ⲃⲱⲗ ⲉⲃⲟⲗ ⲁ ϥ ⲣ̅ ⲕⲁϩ · ⲁⲛⲟⲕ ⲇⲉ ⲁ ⲓ ⲁϩⲉ ⲣⲁⲧ ⲁ ⲓ ϣⲗⲏⲗ · ⲁⲩⲱ ⲁ ⲓ ϥⲓ ⲛ̅ ⲧⲁ ⲥⲧⲟⲗⲏ · ⲁ ⲓ ⲥⲟⲩⲉⲗⲟⲩⲱⲗ̅ ⲥ̅ ⲉⲣⲟ ϥ · ⲁ ⲓ ϭⲱϫⲉ ⲛ̅ ⲛⲁ ϭⲓϫ ϩⲙ̅ ⲡ ⲕⲁϩ · ⲁ ⲓ ⲧⲱⲙⲥ ϥ̅ · ⲁⲩⲱ ⲁ ⲓ ⲉⲓ ⲉⲃⲟⲗ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲁ ⲓ ⲙⲟⲟϣⲉ ⲇⲉ ⲉϩⲟⲩⲛ ϩⲛ̅ ⲧ ⲉⲣⲏⲙⲟⲥ · ⲁ ⲓ ϭⲓⲛⲉ ⲛ̅ ⲕⲉ ⲥⲡⲏⲗⲁⲓⲟⲛ · ⲁ ⲡⲁ ϩⲏⲧ ⲉⲓ ⲉⲣⲟ ⲓ ⲁ ⲓ ⲧⲱϩⲙ̅ ⲉϩⲟⲩⲛ ⲉ ⲡ ⲣⲟ ⲁⲩⲱ̅ ⲙ̅ⲡⲉ ⲗⲁⲁⲩ ⲣ̅ ⲟⲩⲱ ⲛⲁ ⲓ · ⲁ ⲓ ⲃⲱⲕ ⲉϩⲟⲩⲛ ⲙ̅ⲡ ⲉⲓ ϩⲉ ⲉ ⲣⲱⲙⲉ · ⲁ ⲓ ⲉⲓ ⲉⲃⲟⲗ ⲉ ⲓ ϫⲱ ⲙ̅ⲙⲟ ⲥ · ϫⲉ ⲡ ⲙⲁ ⲉⲧⲉⲣⲉ ⲡ ϩⲙ̅ϩⲁⲗ ⲙ̅ ⲡ ⲛⲟⲩⲧⲉ ⲛ̅ϩⲏⲧ ϥ̅ ϥ ⲛⲁ ϫⲡⲉ ⲉⲓ ⲉ ⲡⲉⲓ ⲙⲁ · ⲁⲛⲟⲕ ⲇⲉ ⲁ ⲓ ϭⲱ ϩⲙ̅ ⲡ ⲙⲁ ⲉⲧ ⲙ̅ⲙⲁⲩ · ⲉ ⲓ ϣⲗⲏⲗ ϣⲁⲛⲧⲉ ⲡⲉ ϩⲟⲟⲩ ⲡⲣⲟⲕⲟⲡⲧⲉⲓ · ⲁⲩⲱ ⲛⲉ ⲓ ⲧⲁⲩⲟ ⲡⲉ ⲛ̅ ⲛⲁ ⲁⲡⲟⲥ ⲧⲏⲑⲟⲥ · ⲙⲛ̅ⲛ̅ⲥⲱ ⲥ ⲇⲉ ⲉⲣⲉ ⲡ ⲣⲏ ⲛⲁ ϩⲱⲧⲡ̅ ⲁ ⲓ ϭⲱϣⲧ̅ ⲁ ⲓ ⲛⲁⲩ ⲉ ⲩ ⲁⲅⲉⲗⲉⲓ ⲛ̅ ϣⲟϣ ⲉ ⲁ ⲥ ⲉⲓ ⲙ̅ ⲡ ⲟⲩⲉ · ⲉⲣⲉ ⲡ ⲥⲟⲛ ⲉⲧ ⲙ̅ⲙⲁⲩ ϩⲛ̅ ⲧⲉⲩ ⲙⲏⲏⲧⲉ · ⲛ̅ⲧⲉⲣ̅ ϥ̅ ϩⲱⲛ ⲇⲉ ⲉϩⲟⲩⲛ ⲉⲣⲟ ⲓ ⲛ ϥ̅ ⲕⲏⲕ ⲁϩⲏⲩ ⲡⲉ · ⲁⲩⲱ ⲉⲣⲉ ⲡⲉϥ ⲃⲱ ϩⲱⲃⲥ̅ ⲛ̅ ⲧⲉϥ̅ ⲁⲥⲭⲏⲙⲟⲥⲩⲛⲏ · ⲁⲩⲱ ⲉ ϥ ⲟ ⲛ̅ ϩⲃ̅ⲥⲱ ⲉ ϥ ϭⲟⲟⲗⲉ ⲙ̅ⲙⲟ ϥ · ⲛ̅ⲧⲉⲣⲉ ϥ ⲡⲱϩ ⲉⲣⲟ ⲓ · ⲁ ϥ ⲣ̅ ϩⲟⲧⲉ ⲉⲙⲁⲧⲉ · ⲉ ϥ ⲙⲉⲉⲩⲉ ϫⲉ ⲁⲛⲅ̅ ⲟⲩ ⲡⲛⲁ̅ · ⲁ ϥ ⲁϩⲉ ⲣⲁⲧ ϥ̅ ⲁ ϥ ϣⲗⲏⲗ · ⲕⲁⲓ ⲅⲁⲣ ⲁ ϩⲁϩ ⲙ̅ ⲡⲛⲁ̅ ⲡⲓⲣⲁⲍⲉ ⲙ̅ⲙⲟ ϥ · ⲕⲁⲧⲁ ⲑ ⲉ ⲛ̅ⲧ ⲁ ϥ ϫⲟⲟ ⲥ ⲉ ⲡ ϩⲁⲏ · ⲁⲛⲟⲕ ⲇⲉ ⲁ ⲓ ⲁⲥⲑⲉ · ϫⲉ ⲁ ϥ ⲣ̅ ϩⲟⲧⲉ ⲁ ⲓ ⲙⲟⲟϣⲉ ⲉⲣⲟ ϥ ⲡⲉϫⲁ ⲓ ⲛⲁ ϥ · ϫⲉ ⲁϩⲣⲟ ⲕ ⲉ ⲕ ⲣ̅ ϩⲟⲧⲉ · ⲱ ⲡ ϩⲙ̅ϩⲁⲗ ⲙ̅ ⲡ ⲛⲟⲩⲧⲉ · ϭⲱϣⲧ̅ ⲛ ⲅ̅ ⲛⲁⲩ ⲉ ⲛⲁ ⲧⲁϭⲥⲉ · ϫⲉ ⲁⲛⲅ̅ ⲟⲩ ⲣⲱⲙⲉ · ⲁⲩⲱ ⲛ ⲅ̅ ϭⲟⲙϭⲙ̅ ⲉⲣⲟ ⲓ ϫⲉ ⲁⲛⲅ̅ ⲟⲩ ⲥⲁⲣⲝ̅ ϩⲓ ⲥⲛⲟϥ · Ⲛ̅ⲧⲟϥ ⲇⲉ ⲛⲧⲉⲣⲉ ϥ ϭⲱϣⲧ̅ ⲉϩⲟⲩⲛ ⲉϩⲣⲁⲓ · ⲁ ϥ ⲧⲁⲩⲟ ⲙ̅ ⲡⲉ ϣⲗⲏⲗ ⲙ̅ ⲡ ⲉⲩⲁⲅⲅⲉⲗⲓⲟⲛ · ⲁⲛⲟⲕ ⲇⲉ ⲁ ⲓ ϭⲱⲣϣ̅ ⲉⲣⲟ ϥ · ⲉ ⲧⲣ ϥ̅ ϫⲓⲧ ⲉ ⲡ ⲉⲥⲏⲧ ⲉ ⲡⲉ ⲥⲡⲏⲗⲁⲓⲟⲛ · ⲁ ϥ ϫⲛⲟ ⲓ ϫⲉ ⲛ̅ⲧ ⲁ ⲕ ⲉⲓ ⲉ ⲡⲉⲓ̈ ⲙⲁ · ⲛ̅ ⲁϣ ⲛ ϩⲉ · ⲁⲛⲟⲕ ⲇⲉ ⲡⲉϫⲁ ⲓ ϫⲉ ⲛ̅ⲧ ⲁ ⲓ ⲉⲓ ⲉ ⲡⲉⲓ ⲙⲁ · ⲉ ⲓ ⲟⲩⲉϣ ⲛⲁⲩ ⲛ̅ ϩⲙ̅ϩⲁⲗ ⲙ̅ ⲡ ⲛⲟⲩⲧⲉ · ⲉⲧ ϣⲟⲟⲡ ϩⲙ̅ ⲡⲉⲓ ϫⲁⲓⲉ · ⲁⲩⲱ ⲙ̅ⲡⲉ ⲡ ⲛⲟⲩⲧⲉ · ϥⲟϭ ⲧ̅ ⲙ̅ ⲡ ⲉ ϯ ϣⲓⲛⲉ ⲛ̅ⲥⲱ ϥ · ⲁ ⲓ ϫⲛⲟⲩ ϥ ϫⲉ ⲛ̅ⲧ ⲁ ⲕ ⲉⲓ ⲉ ⲡⲉⲓ ⲙⲁ ⲛ ⲁϣ ⲛ̅ ϩⲉ · ⲁⲩⲱ ⲉⲓⲥ ⲟⲩⲏⲏⲣ · ⲛ̅ ⲟⲩⲟⲉⲓϣ ϫⲓ ⲛⲧ ⲁ ⲕ ⲉⲓ ⲉ ⲡⲉⲓ ⲙⲁ · ⲁⲩⲱ ⲛⲉ ϣⲁ ⲕ ⲟⲩⲙ̅ ⲟⲩ · ⲁⲩⲱ ⲉⲧⲃⲉ ⲟⲩ ⲉ ⲕ ⲕⲏⲕ ⲁϩⲏⲩ ⲉ ⲙⲛ̅ ϩⲃ̅ⲥⲱ ⲧⲱ̅ ϩⲓⲱⲱ ⲕ · ⲛ̅ⲧⲟϥ ⲇⲉ ⲁ ϥ ⲁⲣⲭⲉⲓ ⲛ̅ ϣⲁϫⲉ ⲛⲙ̅ⲙⲁ ⲓ ⲉ ϥ ϫⲱ ⲙ̅ⲙⲟ ⲥ · ϫⲉ ⲁⲛⲅ̅ ⲟⲩ ⲣⲱⲙⲉ ⲙ̅ ⲙⲟⲛⲟ ⲭⲟⲥ · ⲉ ⲓ ⲟⲩⲏⲏϩ ϩⲛ̅ ⲟⲩ ⲥⲟⲟϩⲥ̅ · ⲙ̅ ⲙⲟⲛⲟⲭⲟⲥ ⲛ̅ ⲁⲩⲏⲧ ϩⲛ̅ ⲑⲏⲃⲁⲉⲓⲥ · ⲁ ⲩ ⲙⲉⲉⲩⲉ ⲉⲓ ⲉ ⲡⲁ ϩⲏⲧ · ⲛ̅ ⲧⲉⲓ ϩⲉ ϫⲉ ⲧⲱⲟⲩⲛ ⲁⲙⲟⲩ ⲉⲃⲟⲗ · ⲛ ⲅ̅ ϭⲱϩⲙ̅ ⲡⲉⲕ ⲙⲁ ⲙⲁⲩⲁⲁ ⲕ · ⲁⲩⲱ ⲕ ⲛⲁ ⲉⲥⲩⲭⲁⲍⲉ ⲙ̅ⲙⲟ ⲕ ⲛ ⲅ̅ ⲁⲛⲁⲭⲱⲣⲉⲓ · ⲛ ⲅ̅ ϣⲡ̅ ⲛⲉ ⲥⲛⲏⲩ ⲉⲣⲟ ⲕ · ⲛ ⲅ̅ ⲣ̅ ⲙⲁⲓ ϣⲙ̅ⲙⲟ · ⲉⲙⲁⲧⲉ · ⲁⲩⲱ ⲕ ⲛⲁ ϭⲓⲛⲉ · ⲛ̅ ⲟⲩ ϩⲟⲩⲟ ⲃⲉⲉⲕⲉ · ϩⲙ̅ ⲡ ϩⲱⲃ ⲛ̅ ⲛⲉⲕ ϭⲓϫ · Ⲡ ⲉⲛⲧ ⲁ ⲓ ⲙⲉⲉⲩⲉ ⲇⲉ ⲉⲣⲟ ϥ ⲁ ⲓ ⲁⲁ ϥ · ⲁ ⲓ ⲉⲓ ⲇⲉ ⲉⲃⲟⲗ ϩⲙ̅ ⲡ ⲁⲩⲏⲧ ⲙ̅ ⲙⲟⲛⲟⲭⲟⲥ · ⲁ ⲓ ⲕⲱⲧ ⲛⲁ ⲓ ⲛ̅ ⲟⲩ ⲙⲁ ⲛ̅ ϣⲱⲡⲉ ⲙⲁⲩⲁⲁ ⲧ ⲁ ⲓ ⲟⲩⲱϩ ⲛ̅ϩⲏⲧ ϥ̅ · ⲁ ⲩ ⲁⲡⲥ̅ ⲛ̅ ⲣⲱⲙⲉ · ⲉⲡⲉⲓⲧⲁⲥⲥⲉ ⲛⲁ ⲓ ⲛ̅ ϩⲱⲃ ⲛ̅ ϭⲓϫ ϣⲁ ⲓ ⲧⲁⲁ ⲩ ⲙ̅ ⲙⲛ̅ⲧ̅ ⲛⲁ ⲛ̅ ⲛ̅ ϣⲙ̅ⲙⲟ · ⲡ ⲇⲓⲁⲃⲟⲩⲗⲟⲥ ⲁ ϥ ⲕⲱϩ ⲙ̅ ⲡⲉ ⲟⲩⲟⲉⲓϣ ⲉⲧ ⲙ̅ⲙⲁⲩ · ⲉ ⲡ ⲃⲉⲉⲕⲉ ϯ ϫⲡⲟ ⲙ̅ⲙⲟ ϥ · ⲙ̅ ⲡ ⲙ̅ⲧⲟ ⲉⲃⲟⲗ ⲙ̅ ⲡ ϫⲥ̅ ϩⲁ ⲡ ⲉⲧ ⲉⲓⲣⲉ ⲙ̅ⲙⲟ ϥ ⲛ̅ ⲛ̅ ϣⲙ̅ⲙⲟ · ⲙⲛ̅ ⲛ̅ ⲕⲟⲟⲩⲉ · ⲉⲧ ⲣ̅ ϭⲣⲱⲱϩ · ⲉ ϥ ⲛⲁⲩ ⲉ ⲑ ⲉ ⲉ ϯ ⲥⲡⲟⲩⲇⲁⲍⲉ ⲉ ⲡⲁ ϩⲱⲃ ⲛ̅ ϭⲓϫ · ⲁ ϥ ⲕⲱϩ ⲉⲣⲟ ⲓ ⲉⲙⲁⲧⲉ · ϩⲁ ⲡ ⲉⲧ ⲉⲓⲣⲉ ⲙ̅ⲙⲟ ϥ · ⲁ ϥ ⲃⲱⲕ ⲉϩⲟⲩⲛ ⲉ ⲩ ⲥϩⲓⲙⲉ · ⲙ̅ ⲙⲟⲛⲁⲭⲏ ⲉ ⲥ ⲛⲏⲩ ϣⲁⲣⲟ ⲓ ⲉ ⲁ ⲥ ⲧⲁⲥⲥⲉ ⲛⲁ ⲓ ⲛ ϩⲉⲛ ϩⲱⲃ ⲛ̅ ϭⲓϫ · ⲁⲩⲱ ⲛ̅ⲧⲉⲣ ⲉⲓ ⲟⲩⲱ̅ ⲙ̅ⲙⲟ ⲟⲩ · ⲁ ⲓ ⲧⲁⲁ ⲩ ⲛⲁ ⲥ · ⲁ ⲥ ϫⲟⲟ ⲥ ⲛⲁ ⲓ ⲟⲛ ⲉⲧⲃⲉ ϩⲉⲛ ⲕⲟⲟⲩⲉ · ⲁⲩⲱ ⲛ̅ⲧⲉⲣⲉ ⲧ ⲥⲩⲛⲏⲑⲓⲁ ϣⲱⲡⲉ · ⲉⲧ ⲣ ⲛ̅ ⲁⲡⲁⲛⲧⲁ ⲉ ⲛⲉⲛ ⲉⲣⲏⲩ · ⲁ ⲡ ϫⲁϫⲉ ⲧⲁⲁ ⲥ ⲉ ⲡⲁ ϩⲏⲧ · ⲉ ⲧⲣ ⲁ ϫⲓ ϩⲱⲃ ⲛ̅ ϭⲓϫ ⲛ̅ⲧⲟⲟⲧ ⲥ̅ · ⲛ̅ⲧⲉⲣⲉ ⲧ ⲡⲁⲣϩⲏⲥⲓⲁ ⲇⲉ ϣⲱⲡⲉ · ⲁ ⲛ ⲟⲩⲉⲙ ⲟ̅ⲉⲓⲕ ⲙⲛ̅ ⲛⲉⲛ ⲉⲣⲏⲩ · ⲁⲩⲱ Ⲁ ⲩ ϩⲱⲃ ⲟⲩⲱⲛϩ̅ ⲉⲣⲟ ⲛ · ⲉ ⲡ ϩⲁⲉ ⲇⲉ ⲁ ⲛ ϯ ⲛⲁⲁⲕⲉ ⲙ̅ ⲡ ⲙⲟⲩ ⲁ ⲛ ϫⲡⲟ · ⲛ̅ ⲧ ⲁⲛⲟⲙⲓⲁ · ⲛ̅ⲧⲉⲣ ⲉⲓ ϩⲉ ⲇⲉ ⲉⲃⲟⲗ ⲛⲙ̅ⲙⲁ ⲥ · ϩⲛ̅ ⲟⲩ ⲙⲛ̅ⲧ ⲁⲑ ⲏⲧ · ⲁ ⲛ ϭⲱ ϩⲛ̅ ϯ ⲁⲛⲟⲙⲓⲁ ⲛ̅ ⲥⲟⲟⲩ ⲛ ⲉⲃⲟⲧ · Ⲙⲛ̅ⲛ̅ⲥⲱ ⲥ ⲁ ⲓ ⲙⲉⲉⲩⲉ ⲉⲃⲟⲗ ϩⲙ̅ ⲡⲁ ϩⲏⲧ · ⲉ ⲡ ⲉⲛⲧ ⲁ ⲓ ⲁⲁ ϥ ⲁ ⲓ ⲣ̅ ϩⲧⲏ ⲓ · ⲁ ⲓ ⲣⲓⲙⲉ ⲉⲙⲁⲧⲉ ⲁⲩⲱ ⲁ ⲓ ϣⲱⲡⲉ · ϩⲛ̅ ⲟⲩ ⲁϣ ⲁϩⲟⲙ ⲁ ⲓ ⲙⲉⲉⲩⲉ ⲉⲃⲟⲗ ϩⲙ̅ ⲡⲁ ϩⲏⲧ ⲉ ⲡ ⲉⲛⲧ ⲁ ⲓ ⲁⲁ ϥ ⲁ ⲓ ⲣ̅ ϩⲧⲏ ⲓ · ⲁ ⲓ ⲣⲓⲙⲉ ⲉⲙⲁⲧⲉ · ⲁⲩⲱ ⲁ ⲓ ϣⲱⲡⲉ ⲉ ⲓ ϣⲟⲟⲡ ϩⲛ̅ ⲟⲩ ⲁϣ ⲁϩⲟⲙ · ⲁ ⲓ ⲙⲉⲉⲩⲉ ⲉⲃⲟⲗ ϩⲙ̅ ⲡⲁ ϩⲏⲧ · ⲙⲁⲩⲁⲁ ⲧ ϫⲉ ⲕⲁⲛ ⲡ ⲟⲟⲩ ⲕⲁⲛ ⲣⲁⲥⲧⲉ ⲧⲛ ⲁ ⲙⲟⲩ ⲁⲩⲱ ⲥⲉ ⲛⲁ ⲕⲟⲗⲁⲍⲉ ⲙ̅ⲙⲟ ⲛ ϩⲛ̅ ⲕⲟⲗⲁⲥⲓⲥ ⲉ ⲩ ⲛⲁϣⲧ̅ · ⲡ ϭⲁϩϭϩ̅ ⲛ̅ ⲛ̅ ⲟⲃϩⲉ ⲁⲩⲱ ⲡ ⲕⲁⲕⲉ ⲉⲧ ϩⲓⲃⲟⲗ · ⲡ ⲕⲱϩⲧ̅ ⲛ̅ ⲁⲧ ⲱϣⲙ̅ · ⲙⲛ̅ ⲡ ϥⲛ̅ⲧ̅ ⲛ̅ ⲁⲧ ⲛ̅ⲕⲟⲧ̅ⲕ̅ · ⲉⲧ ⲟⲩⲱⲙ ⲛ̅ⲥⲁ ⲧⲉ ⲯⲩⲭⲏ · ⲧⲱⲟⲩⲛ ⲙⲁⲣⲟ ⲛ ⲉⲃⲟⲗ ϩⲙ̅ ⲡⲉⲓ ⲙⲁ · ⲙⲁⲣⲟ ⲛ ⲉ ⲡ ϫⲁⲓⲉ · Ⲁⲛⲟⲕ ⲇⲉ ⲁ ⲓ ⲣ̅ ϩⲛⲁ ⲓ ⲙ ⲡⲱⲧ ⲛ̅ⲧⲟⲟⲧ ϥ̅ ⲙ ⲡ ⲛⲟⲃⲉ · ⲁ ⲓ ⲧⲱⲟⲩⲛ ⲁ ⲓ ⲉⲓ ⲉⲃⲟⲗ · ⲁ ⲓ ⲃⲱⲕ ⲉ ϯ ⲉⲣⲏⲙⲓⲁ · ⲁⲩⲱ ⲁ ⲓ ⲗⲟ ϩⲁ ϩⲛⲁⲩ ⲛⲓⲙ · ⲛ̅ⲧⲉ ⲧⲉ ⲥϩⲓⲙⲉ ⲉⲧ ⲙ̅ⲙⲁⲩ · ⲁ ⲓ ϭⲓⲛⲉ ⲛ̅ ⲧⲓ ⲡⲩⲅⲏ ⲙ̅ ⲙⲟⲟⲩ ⲙⲛ̅ ⲧⲉⲓ ⲃⲛ̅ⲛⲉ ⲙⲛ̅ ⲡⲉⲓ ⲥⲡⲩⲗⲁⲓⲟⲛ · ϣⲁⲣⲉ ⲧⲉⲓ ⲃⲛ̅ⲛⲉ ⲧⲁⲩⲉ ⲙⲛ̅ⲧ̅ ⲥⲛⲟⲟⲩⲥ ⲛ̅ ⲗⲟⲟⲩ ⲛ ⲃⲛ̅ⲛⲉ · ⲕⲁⲧⲁ ⲣⲟⲙⲡⲉ · ⲟⲩ ⲗⲟⲟⲩ ⲕⲁⲧⲁ ⲉⲃⲟⲧ · ⲡⲉⲓ ⲗⲟⲟⲩ ϭⲉ ⲛ̅ ⲃⲛ̅ⲛⲉ ϣⲁ ϥ ⲣⲱϣⲉ ⲉⲣⲟ ⲓ ⲕⲁⲧⲁ ⲉⲃⲟⲧ · ⲙⲛ̅ ⲗⲁⲁⲩ ϭⲉ ϣⲟⲟⲡ ⲛⲁ ⲓ ⲟⲩⲇⲉ ϩⲃ̅ⲥⲱ · ⲟⲩⲇⲉ ⲧⲣⲟⲫⲏ ⲛ ⲟⲉⲓⲕ · ⲡⲁ ϥⲱ ⲇⲉ ⲁ ϥ ⲁⲩⲝⲁⲛⲉ · ⲁⲩⲱ ⲛⲁ ϩⲟⲓⲧⲉ ⲁ ⲩ ⲧⲁⲕⲟ ⲉ ⲡ ⲧⲏⲣϥ · ⲁ ⲓ ϩⲱⲃⲥ̅ ϭⲉ ⲙ̅ ⲡ ⲙⲁ ⲉⲧ ⲉϣϣⲉ · ⲉ ϩⲟⲃⲥ ϥ̅ ϩⲙ̅ ⲡⲁ ϥⲱ · ⲁⲩⲱ ⲉⲓⲥ ⲙⲁⲁⲃⲉ ⲛ̅ ⲣⲟⲙⲡⲉ · ϫⲓ ⲛⲧ ⲁ ⲓ ⲉⲓ ⲉ ⲡⲉⲓ ⲙⲁ · ⲉⲣⲉ ⲡ ⲁⲏⲣ ϯ ⲛⲁ ⲓ ⲛ̅ ⲟⲩ ⲕⲣⲁⲥⲓⲥ · ⲉ ⲥ ϣⲏϣ ⲁⲩⲱ ⲙ̅ⲡ ⲉⲓ ⲟⲩⲉⲙ ⲟ̅ⲉⲓⲕ ⲉ ⲡ ⲧⲏⲣϥ̅ · ⲁ ⲓ ϫⲛⲟⲩ ϥ ϫⲉ ⲁⲣⲁ ⲧ ⲁⲣⲭⲏ · ⲛ̅ⲧ ⲁ ⲕ ⲉⲓ ⲉ ⲡⲉⲓ ⲙⲁ ⲁ ⲕ ϩⲓⲥⲉ ⲧⲱⲛⲟⲩ · ⲡⲉϫⲁ ϥ ⲛⲁ ⲓ · ϫⲉ ⲁϩⲉ ⲁ ⲓ ϩⲓⲥⲉ ⲧⲱⲛⲟⲩ · ⲱ ⲡⲁ ϣⲏⲣⲉ · ϩⲱⲥⲧⲉ ⲛ̅ⲛ ⲁ ϣ ⲛⲟϫ ⲧ̅ · ⲉ ⲡ ⲕⲁϩ ⲉⲧⲃⲉ ⲡ ⲙ̅ⲕⲁϩ ⲛ̅ ϩⲏⲧ · ϩⲱⲥⲧⲉ ⲛ̅ⲛ ⲁ ⲉϣ ⲛⲟϫ ⲧ̅ · ⲉ ⲡ ⲕⲁϩ ⲉⲧⲃⲉ ⲡ ⲙ̅ⲕⲁϩ ⲛ̅ ϩⲏⲧ · ⲉ ⲓ ⲱϣ ⲉϩⲣⲁⲓ ⲉ ⲡ ϫ̅ⲥ̅ ⲉⲧⲃⲉ ⲛⲁ ⲛⲟⲃⲉ ⲉⲧ ⲟϣ · Ⲁ ⲓ ϩⲓⲥⲉ ⲇⲉ ⲟⲛ ϩⲛ̅ ⲟⲩ ⲛⲟϭ ⲙ̅ ⲙⲟⲕϩ̅ⲥ̅ · ⲉⲧⲃⲉ ⲡⲉ ⲧⲕⲁⲥ ⲉⲧ ϩⲓϫⲱ ⲓ ⲁ ⲓ ϭⲱϣⲧ̅ ⲇⲉ ⲁ ⲓ ⲛⲁⲩ ⲉ ⲩ ⲣⲱⲙⲉ ⲉ ϥ ϩⲁ ⲉⲟⲟⲩ ⲉⲙⲁⲧⲉ ⲁ ϥ ⲁϩⲉ ⲣⲁⲧ ϥ̅ ϩⲁϩⲧⲏ ⲓ ⲡⲉϫⲁ ϥ ⲛⲁ ⲓ ϫⲉ ⲉ ⲕ ϣⲱⲛⲉ ⲉ ⲟⲩ · ⲁⲛⲟⲕ ⲇⲉ ⲁ ⲧⲁ ϭⲟⲙ ⲉⲓ ⲉⲣⲟ ⲓ ⲛ̅ ⲟⲩ ⲕⲟⲩⲓ ⲡⲉϫⲁ ⲓ ⲛⲁ ϥ · ϫⲉ ⲡ ϫ̅ⲥ̅ ⲉ ⲓ ϣⲓⲛⲉ ⲉ ⲡⲁ ϩⲏⲡⲁⲣ · ⲡⲉϫⲁ ϥ ⲛⲁ ⲓ ϫⲉ ⲙⲁ ⲧⲥⲁⲃⲟ ⲓ ⲉ ⲡ ⲙⲁ ⲉⲧ ⲕ̅ ϣⲱⲛⲉ ⲉⲣⲟ ϥ · ⲁ ⲓ ⲧⲥⲁ ⲃⲟ ϥ ⲇⲉ ⲉ ⲡⲁ ϩⲏⲡⲁⲣ ⲉⲧ ϣⲱⲛⲉ · ⲁ ϥ ⲥⲟⲃⲧⲛ̅ ⲛ̅ ⲧϥ̅ ϭⲓϫ ⲉⲃⲟⲗ ⲉⲣⲟ ⲓ ⲉⲣⲉ ⲛϥ̅ ⲧⲏⲏⲃⲉ ⲧⲁⲗⲏⲩ ⲉϫⲛ̅ ⲛⲉⲩ ⲉⲣⲏⲩ ⲁ ϥ ⲡⲉϩ ⲡⲁ ⲥⲡⲓⲣ ⲛ̅ ⲑ ⲉ ⲛ̅ ⲟⲩ ⲥⲏϥⲉ · ⲁⲩⲱ ⲁ ϥ ⲉⲓⲛⲉ ⲉⲃⲟⲗ ⲙ̅ ⲡⲁ ϩⲏⲡⲁⲣ ⲁ ϥ ⲧⲥⲁⲃⲟ ⲓ ⲉ ⲛⲉ ⲡⲗⲩⲅⲏ · ⲉ ⲩ ϩⲓⲱⲱ ϥ · ⲁ ϥ ϩⲟⲕ ⲟⲩ ⲁ ϥ ϯ ⲛ̅ ⲛⲉⲩ ⲟⲩⲁⲙⲟⲙⲉ ⲉ ⲩ ⲧⲟⲉⲓⲥ · ⲁ ϥ ϯ ⲟⲛ ⲙ̅ ⲡⲁ ϩⲏⲡⲁⲣ · ⲉ ⲡⲉϥ ⲙⲁ ⲛ̅ ⲕⲉ ⲥⲟⲡ · ⲁⲩⲱ ⲁ ϥ ⲥⲗⲟϭⲗϭ̅ ⲉϫⲙ̅ ⲡⲁ ⲥⲱⲙⲁ ϩⲛ̅ ⲛϥ̅ ϭⲓϫ · ⲁ ϥ ⲧⲱϭⲉ ⲙ̅ ⲡ ⲙⲁ ⲛ̅ⲧ ⲁ ϥ ⲡⲁϩ ϥ̅ ⲉϫⲛ̅ ⲛϥ̅ ⲉⲣⲏⲩ · ⲡⲉϫⲁ ϥ ⲛⲁ ⲓ ϫⲉ ⲉⲓⲥ ϩⲏⲏⲧⲉ ⲁ ⲕ ⲟⲩϫⲁⲓ ⲙ̅ⲡⲣ̅ ⲕⲟⲧ ⲕ̅ ⲉ ⲣ̅ ⲛⲟⲃⲉ ϫⲉ ⲛ̅ ⲛⲉ ⲡ ⲉⲑ ⲟⲟⲩ ⲉ ⲡⲁⲓ ϣⲱⲡⲉ ⲙ̅ⲙⲟ ⲕ · ⲁⲗⲗⲁ ⲁⲣⲓ ϩⲙ̅ϩⲁⲗ ⲙ̅ ⲡ ϫ̅ⲥ̅ · ϫⲓⲛ ⲧⲉⲛⲟⲩ ϣⲁ ⲉⲛⲉϩ · ϫⲓⲛ ⲡⲉ ϩⲟⲟⲩ ⲉⲧ ⲙ̅ ⲙⲁⲩ ⲁ ⲛ ⲉ ⲧ ⲙ̅ ⲡⲁ ⲥⲁ ⲛϩⲟⲩⲛ ⲧⲏⲣ ⲟⲩ · ⲟⲩϫⲁⲓ ⲁⲩⲱ ⲁ ⲓ ⲗⲟ ⲉ ⲓ ϣⲱⲛⲉ ⲉ ⲡⲁ ϩⲏⲡⲁⲣ · ϯ ϣⲟⲟⲡ ϩⲙ̅ ⲡⲉⲓ ⲙⲁ ⲛ̅ ϫⲁⲓⲉ ⲭⲱⲣⲓⲥ ϩⲓⲥⲉ · ⲁ ϥ ⲧⲥⲁⲃⲟ ⲓ ⲇⲉ ⲉ ⲧ ⲧⲟⲉⲓⲥ ⲉⲧⲉⲣⲉ ⲛ̅ ⲟⲩⲁⲙ ⲟⲙⲉ ϩⲓⲱⲱ ⲥ · ⲁ ⲓ ⲕⲱⲣϣ̅ ⲇⲉ ⲉⲣⲟ ϥ ⲉ ⲧⲣⲉ ϥ ⲕⲁⲁ ⲧ ϩⲙ̅ ⲡⲉ[ⲥ] ⲡⲩⲗⲁⲓⲟⲛ · ⲛ̅ⲧ ⲁ ⲓ ⲛⲁⲩ ⲉⲣⲟ ϥ ⲛ̅ ϣⲟⲣⲡ̅ · ⲡⲉϫⲁ ϥ ⲛⲁ ⲓ ϫⲉ ⲛ̅ⲧⲕ̅ ϭⲟⲙ ⲁⲛ ⲧⲉ ⲉ ⲧⲱⲟⲩⲛ ϩⲁ ⲑ ⲟⲣⲙⲏ ⲛ̅ ⲛ̅ ⲇⲁⲓⲙⲱⲛ ⲁⲩⲱ ⲁ ⲓ ϭⲱⲣϣ̅ ⲉⲣⲟ ϥ ⲉ ⲧⲣⲉ ϥ ϫⲱ ⲉⲣⲟ ⲓ̅ ⲙ̅ ⲡⲉϥ ⲣⲁⲛ · ⲛ̅ⲧⲟϥ ⲇⲉ ⲡⲉϫⲁ ϥ ⲛⲁ ⲓ ϫⲉ ϯⲙⲟⲑⲉⲟⲥ ⲡⲉ ⲡ ⲣⲁⲛ Ⲁⲣⲓ ⲡⲁ ⲙⲉⲉⲩⲉ ϭⲉ ⲱ̅ ⲡⲁ ⲥⲟⲛ ⲙ̅ ⲙⲉⲣⲓⲧ ⲛ̅ⲧⲉ ⲡ ϫ̅ⲥ̅ ϫⲟⲕ̅ ⲧ̅ ⲉⲃⲟⲗ ϩⲙ̅ ⲡ ⲁⲅⲱⲛ ⲉⲧ ⲛⲁⲛⲟⲩ ϥ ⲛ̅ⲧ ⲁ ϥ ⲧⲁϩⲙⲉ ⲧ ⲉⲣⲟ ϥ · Ⲁⲛⲟⲕ ⲇⲉ ⲁ ⲓ ⲡⲁϩⲧ̅ ϩⲁ ⲛⲉϥ ⲟⲩⲣⲏⲏⲧⲉ ϫⲉ ⲉ ϥ ⲛⲁ ⲣ̅ ⲡⲁ ⲙⲉⲉⲩⲉ ⲛ ϥ̅ ⲥⲙⲟⲩ ⲉⲣⲟ ⲓ · ⲛ̅ⲧⲟϥ ⲇⲉ ⲁ ϥ ⲥⲙⲟⲩ ⲉⲣⲟ ⲓ ⲉ ϥ ϫⲱ ⲙ̅ⲙⲟ ⲥ ϫⲉ ⲉⲣⲉ ⲡ ϫ̅ⲥ̅ ⲥⲙⲟⲩ ⲉⲣⲟ ⲕ · ⲛ ϥ̅ ⲛⲁϩ ⲙⲉ ⲕ ⲛ̅ ϭⲟⲣϭⲥ̅ ⲙ̅ ⲡ ⲇⲓⲁⲃⲟⲗⲟⲥ ⲁⲩⲱ ⲛ ϥ̅ ⲕⲁⲁ ⲕ ϩⲛ̅ ⲛⲉϥ ϩⲓⲟⲟⲩⲉ ⲧⲏⲣ ⲟⲩ ⲉⲧ ⲛⲁⲛⲱ ⲟⲩ ⲛ ⲟⲩⲟⲉⲓϣ ⲛⲓⲙ · ⲉ ⲕ ⲡⲏⲧ ⲉⲣⲁⲧ ⲟⲩ ⲛ̅ ⲛ ⲉⲧ ⲟⲩⲁⲁⲃ · ⲛ̅ⲧⲉⲣ ϥ̅ ⲟⲩⲱ ⲇⲉ ⲉ ϥ ⲥⲙⲟⲩ ⲉⲣⲟ ⲓ ⲁ ⲧⲁ ϭⲟⲙ ⲉⲓ ⲉⲣⲟ ⲓ · ϩⲱⲥⲧⲉ ⲉ ⲧⲙ̅ ⲧⲣ ⲁ ⲁⲓⲥⲑⲁⲛⲉ · ⲉ ⲡ ⲧⲏⲣ̅ϥ̅ ϫⲉ ϯ ϩⲕⲟⲉⲓⲧ · ⲏ ϯ ⲟⲃⲉ · ⲛ̅ⲧⲉⲣ ⲓ ⲛⲁⲩ ⲇⲉ ⲉ ϯ ⲛⲟϭ ⲛ̅ ϣⲡⲏⲣⲉ ⲛ̅ⲧ ⲁ ⲥ ⲧⲁϩⲟ ⲓ · ⲁ ⲓ ⲧⲱⲟⲩⲛ ⲁ ⲓ ⲙⲟⲟϣⲉ · ⲉϩⲟⲩⲛ ϩⲙ̅ ⲡ ⲧⲟⲟⲩ · Ⲛ̅ⲧⲉⲣⲉ ϥⲧⲟⲟⲩ ⲇⲉ ⲛ̅ ϩⲟⲟⲩ ⲟⲩⲉⲓⲛⲉ ⲁ ⲓ ϩⲓⲥⲉ ⲁⲩⲱ ⲁ ⲓ ⲡⲱⲣϣ̅ ⲛ̅ ⲛⲁ ϭⲓϫ ⲉϩⲣⲁⲓ ⲉ ⲧ ⲡⲉ · ⲁ ⲓ ϣⲗⲏⲗ · ⲁⲩⲱ ⲉⲓⲥ ⲡ ⲣⲱⲙⲉ ⲛ̅ⲧ ⲁ ϥ ⲉⲓ ϣⲁⲣⲟ ⲓ ⲛ̅ ϣⲟⲣⲡ̅ · ⲁ ϥ ⲉⲓ ϣⲁⲣⲟ ⲓ ⲟⲛ ⲁ ϥ ϯ ϭⲟⲙ ⲛⲁ ⲓ̅ ⲛ̅ ⲑ ⲉ ⲛ̅ ⲧⲉ ϩⲟⲩⲉⲓⲧⲉ · ϩⲁⲡⲗⲱⲥ ⲁ ⲡ ⲙⲉϩ ϥⲧⲟⲟⲩ · ⲛ̅ ϩⲟⲟⲩ ⲟⲩⲉⲓⲛⲉ · ⲉ ⲓ ⲙⲟⲟϣⲉ ⲉϩⲟⲩⲛ ⲛ̅ ⲧⲉ ⲩⲛⲟⲩ ⲇⲉ · ⲁ ⲓ ϭⲱϣⲧ̅ ⲁ ⲓ ⲛⲁⲩ ⲉ ⲩ ⲣⲱⲙⲉ · ⲙ̅ ⲡ ⲟⲩⲉ ⲉ ϥ ⲟ ⲛ̅ ϩⲟⲧⲉ ⲉⲙⲁⲧⲉ · ⲉⲣⲉ ⲡⲉϥ ϥⲱ ⲡⲟⲣϣ̅ ⲉⲃⲟⲗ · ⲉϫⲙ̅ ⲡⲉϥ ⲥⲱⲙⲁ · ⲛ̅ ⲑ ⲉ ⲙ̅ ⲡⲁ ⲛⲉⲓ ⲡⲁⲣⲧⲁⲗⲏⲥ · ⲛ̅ ϥ ⲕⲏⲕ ⲁ ϩⲏⲩ ⲅⲁⲣ ⲡⲉ · ⲉⲣⲉ ϩⲉⲛ ϭⲱⲱⲃⲉ ϩⲱⲃⲥ̅ ⲙ̅ ⲡϥ̅ ⲥⲙⲟⲧ ⲛ̅ ϩⲟⲟⲩⲧ · ⲛ̅ⲧⲉⲣⲉ ϥ ϩⲱⲛ ⲉϩⲟⲩⲛ ⲉⲣⲟ ⲓ ⲁ ⲓ ⲣ̅ ϩⲟⲧⲉ · ⲁ ⲓ ⲁⲗⲉ ⲉϩⲣⲁⲓ ⲉϫⲛ̅ ⲟⲩ ⲕⲱϩ ⲛ̅ ⲧⲟⲟⲩ · ϫⲉ ⲙⲉϣⲁⲕ ⲟⲩ ⲉⲓⲁ ⲛ̅ ⲧⲟⲟⲩ ⲡⲉ · ⲛ̅ⲧⲉⲣⲉ ϥ ⲉⲓ ⲇⲉ ⲁ ϥ ⲛⲟϫ ϥ̅ ⲛ̅ ⲟⲩ ⲕⲟⲩⲓ · ϩⲁ ⲧ ϩⲁⲓⲃⲥ̅ ⲛ̅ ⲟⲩ ⲕⲱϩ ⲛ̅ ⲧⲟⲟⲩ · ⲛ ϥ̅ ⲑⲗⲓⲃⲉ ⲉⲙⲁⲧⲉ ⲉⲧⲃⲉ ⲛ̅ ϩⲓⲥⲉ ⲉⲧ ϥ̅ ϣⲟⲟⲡ ⲛ̅ϩⲏⲧ ⲟⲩ · ⲡⲉ ϩⲕⲟ · ⲙⲛ̅ ⲡ ⲉⲓⲃⲉ · ⲛ ϥ̅ ⲕⲩⲛⲇⲩⲛⲉⲩⲉ ⲉⲙⲁⲧⲉ · Ⲁ ϥ ϥⲓ ⲇⲉ ⲛ̅ ⲛϥ̅ ⲃⲁⲗ ⲉϩⲣⲁⲓ ⲉ ⲡ ⲕⲟⲟϩ · ⲛ̅ ⲧⲟⲟⲩ · ⲁ ϥ ⲛⲁⲩ ⲉⲣⲟ ⲓ · ⲁ ϥ ⲙⲟⲩⲧⲉ ϫⲉ ⲁⲙⲟⲩ ⲉ ⲡ ⲉⲥⲏⲧ ϣⲁⲣⲟ ⲓ ⲡ ⲣⲱⲙⲉ ⲉⲧ ⲟⲩⲁⲁⲃ · Ⲁⲛⲟⲕ ⲇⲉ ϩⲱ ⲁⲛⲅ̅ ⲟⲩ ⲣⲙ̅ ⲛ ⲧⲟⲟⲩ ⲛ̅ ⲧⲕ̅ ϩⲉ · ⲉ ⲓ ϣⲟⲟⲡ ϩⲙ̅ ⲡⲉⲓ ϫⲁⲓⲉ · ⲉⲧⲃⲉ ⲛⲁ ⲛⲟⲃⲉ · ⲛ̅ⲧⲟϥ ⲇⲉ ⲡⲉϫⲁ ϥ ⲛⲁ ⲓ ϫⲉ ⲛ̅ⲧⲕ ⲟⲩ ϣⲃⲏⲣ · ϩⲱⲱ ⲕ ⲟⲛ ⲛ̅ⲧⲉ ⲡ ⲛⲟⲩⲧⲉ · ⲁ ⲓ ϩⲙⲟⲟⲥ ⲟⲛ ⲙ̅ ⲡⲉϥ ⲙ̅ⲧⲟ ⲉⲃⲟⲗ · ⲁⲩⲱ ⲁ ⲓ ⲡⲁⲣⲁⲕⲁⲗⲉⲓ ⲙ̅ⲙⲟ ϥ · ⲉ ⲧⲣ ϥ̅ ϫⲱ ⲉⲣⲟ ⲓ ⲙ̅ ⲡⲉϥ ⲣⲁⲛ · ⲛ̅ⲧⲟϥ ⲇⲉ ⲡⲉϫⲁ ϥ ⲛⲁ ⲓ ϫⲉ ⲟⲛⲛⲟⲫⲣⲓⲟⲥ ⲡⲉ ⲡⲁ ⲣⲁⲛ · ⲁⲩⲱ ⲉⲓⲥ ⲥⲉ ⲛ̅ ⲣⲟⲙⲡⲉ ϯ ϣⲟⲟⲡ ϩⲛ̅ ⲧⲓ ⲉⲣⲏⲙⲓⲁ · ⲉ ⲓ ⲙⲟⲟϣⲉ ϩⲛ̅ ⲛ̅ ⲧⲟⲟⲩ ⲛ̅ ⲑ ⲉ ⲛ̅ ⲛⲉ ⲑⲏⲣⲓⲟⲛ · ⲁⲩⲱ ⲙ̅ⲡ ⲉⲓ ⲛⲁⲩ ⲉ ⲣⲱⲙⲉ ⲉ ⲓ ⲥⲟⲟⲩⲛ ⲙ̅ⲙⲟ ϥ · Ⲉ ⲓ ϣⲟⲟⲡ ⲇⲉ ϩⲛ̅ ⲟⲩ ⲥⲟⲟⲩϩⲥ̅ ⲙ̅ ⲙⲟⲛⲟⲭⲟⲥ ϩⲙ̅ ⲡ ⲧⲟⲟⲩ ⲛ̅ ϣⲙⲟⲩⲛ ⲛ̅ⲧⲉ ⲑⲏⲃⲁⲉⲓⲥ · Ⲡ ⲣⲁⲛ ⲇⲉ ⲛ̅ ⲑ ⲉⲛⲉⲉⲧⲉ ⲉⲧ ⲙ̅ⲙⲁⲁⲩ ⲡⲉ ⲉⲣⲏⲧⲉ · ⲉ ⲛ ⲟ ⲛ̅ ⲟⲩ ϩⲏⲧ ⲛ̅ ⲟⲩⲱⲧ ⲙⲛ̅ ⲛⲉⲛ ⲉⲣⲏⲩ ϩⲓ ⲟⲩ ⲥⲟⲡ · ⲉⲣⲉ ϯ ⲣⲏⲛⲏ ϣⲟⲟⲡ ϩⲛ̅ ⲧⲛ̅ ⲙⲏⲏⲧⲉ · ⲉ ⲛ ϣⲟⲟⲡ ϩⲛ̅ ⲟⲩ ⲉ ⲥⲩⲭⲓⲁ ⲙⲛ̅ ⲛⲉⲛ ⲉⲣⲏⲩ · ⲉ ⲛ ϯ ⲉⲟⲟⲩ ⲙ̅ ⲡ ⲛⲟⲩⲧⲉ · ⲁⲛⲟⲕ ⲇⲉ ⲛⲉ ⲓ ⲟ ⲛ̅ ⲟⲩϣⲏ ⲛ̅ ⲣⲟⲉⲓⲥ ⲛⲙ̅ⲙⲁ ⲩ · ⲉ ⲓ ϫⲓ ⲥⲃⲱ ⲛ̅ ⲕⲱⲧ ⲙ̅ ⲡ ⲛⲟⲩⲧⲉ ⲉⲃⲟⲗ ϩⲓⲧⲟⲟⲧ ⲟⲩ · ⲛ̅ ϩⲉⲛ ⲛⲟϭ ⲛ̅ ⲧⲉⲗⲓⲟⲥ · ⲛⲉ ⲛ̅ ⲑ ⲉ ⲛ̅ ⲛ̅ ⲁⲅⲅⲉⲗⲟⲥ ⲙ̅ ⲡ ϫⲥ̅ · ⲁ ⲓ ⲥⲱⲧⲙ̅ ⲉ ⲩ ϣⲁϫⲉ ⲉⲧⲃⲉ ⲡⲉⲛ ⲉⲓⲱⲧ ϩⲏⲗⲓⲁⲥ ⲡⲉ ⲑⲉⲥⲃⲓⲧⲏⲥ · ϫⲉ ⲛ̅ⲧ ⲁ ϥ ϭⲙ̅ϭⲟⲙ ϩⲙ̅ ⲡ ⲛⲟⲩⲧⲉ ⲛ̅ ϯ ϩⲉ ⲧⲏⲣ ⲥ̅ · ⲉ ϥ ϣⲟⲟⲡ ϩⲙ̅ ⲡⲉⲓ̅ ϫⲁⲓⲉ · ⲁⲩⲱ ⲓⲱϩⲁⲛⲛⲏⲥ ⲡ ⲃⲁⲡϯⲥⲧⲏⲥ · ⲡ ⲉⲧⲉ ⲙ̅ⲡ ϥ̅ ⲧⲱⲟⲩⲛ ϩⲙ̅ ⲡⲉ ϫⲡⲟ ⲛ̅ ⲛⲉ ϩⲓⲟⲟⲙⲉ · ⲛ̅ϭⲓ ⲡ ⲉⲧ ⲟ ⲛ̅ ⲛⲟϭ ⲉⲣⲟ ϥ · ⲉ ϥ ϣⲟⲟⲡ ϩⲛ̅ ⲛ̅ ϫⲁⲓⲉ · ϣⲁ ⲡⲉ ϩⲟⲟⲩ ⲙ̅ ⲡⲉϥ ⲟⲩⲱⲛϩ̅ ⲉⲃⲟⲗ ϩⲙ̅ ⲡ ⲓ̅ⲏ̅ⲗ̅ · ⲡⲉϫⲁ ⲓ ⲛⲁ ⲩ ϫⲉ ⲛⲁ ⲉⲓⲟⲟⲧⲉ · ⲟⲩⲕ ⲟⲩⲛ ⲛ ⲉⲧ ϩⲙ̅ ⲡ ϫⲁⲓⲉ · ⲥⲉ ⲥⲟⲧⲡ̅ ⲛ̅ ϩⲟⲩⲟ ⲉⲣⲟ ⲛ · ⲁⲛⲟⲛ ⲅⲁⲣ ⲉⲓⲥ ϩⲏⲏⲧⲉ ⲧⲛ̅ ⲛⲁⲩ ⲉ ⲛⲉⲛ ⲉⲣⲏⲩ ⲙ̅ ⲙⲏⲏⲛⲉ · ⲁⲩⲱ ⲧⲛ̅ ⲥⲟⲟⲩϩ ⲛ̅ ⲥⲩⲛⲁⲝⲓⲥ ϩⲓ ⲟⲩ ⲥⲟⲡ · ⲉⲛϣⲁⲛ ϩⲕⲟ · ⲧⲛ̅ ϩⲏⲩ ⲉ ϩⲣⲉ ⲉ ϥ ⲥⲃ̅ⲧⲱⲧ ⲛⲁ ⲛ · ⲛ̅ϣⲁⲛ ⲉⲓⲃⲉ · ⲧⲛ̅ ϩⲏⲩ ⲉ ⲙⲟⲟⲩ ⲉ ⲥⲱ · ⲛ̅ϣⲁⲛ ⲣ̅ ⲁⲧ ϭⲟⲙ ϣⲁ ⲩ ϯ ⲧⲟⲟⲧ ⲛ̅ · ϩⲓⲧⲛ̅ ⲛⲉⲛ ⲥⲛⲏⲩ · ⲁⲩⲱ ⲛ̅ϣⲁⲛ ⲉⲡⲉⲓⲑⲩⲙⲉⲓ ⲉ ⲩ ⲥⲕⲉⲩⲟⲥ ⲉ ⲟⲩⲟⲙ ϥ̅ · ⲧⲛ̅ ⲇⲓⲁⲕⲱⲛⲉⲓ ⲙ̅ⲙⲟ ϥ ⲛ̅ ⲛⲉⲛ ⲉⲣⲏⲩ ⲉⲧⲃⲉ ⲟⲩ ⲁⲅⲁⲡⲏ · ⲛ̅ⲧⲉ ⲡ ⲛⲟⲩⲧⲉ ·
Ⲧ ⲘⲀⲢⲦⲨⲢⲒⲀ Ⲙ̄ Ⲡ ϨⲀⲄⲒⲞⲤ ⲂⲒⲔⲦⲰⲢ ⲠⲈ ⲤⲦⲢⲀⲦⲎⲖⲀⲦⲎⲤ ⲀⲨⲰ Ⲡ ⲘⲀⲢⲦⲨⲢⲞⲤ ⲈⲦ ⲦⲀⲒⲎⲨ Ⲙ̄ ⲠⲈ ⲬⲢⲤ̄ · ⲀⲨⲰ Ⲡ ϤⲀⲒ ⲔⲖⲞⲘ ⲚⲀⲘⲈ · Ⲛ̄Ⲧ Ⲁ Ϥ ϪⲰⲔ ϪⲈ ⲈⲂⲞⲖ Ⲙ̄ ⲠⲈϤ ⲀⲄⲰⲚ ⲈⲦ ⲦⲀⲒⲎⲨ · Ⲛ̄ ⲤⲞⲨ ϪⲞⲨⲦ ⲤⲀϢϤⲈ Ⲙ̄ Ⲡ ⲈⲂⲞⲦ ⲪⲀⲢⲘⲞⲨⲦⲈ · ϨⲚ̄ ⲞⲨ ⲈⲒⲢⲎⲚⲎ Ⲛ̄ⲦⲈ Ⲡ ⲚⲞⲨⲦⲈ · ⲈⲢⲈ ⲚⲈ ⲤⲘⲞⲨ ⲈⲦ ⲞⲨ ⲀⲀⲂ ⲚⲀ ⲈⲒ ⲈϨⲢⲀⲒ ⲈϨⲢⲀⲒ ⲈϪⲰ Ⲛ Ⲛ̄ ⲦⲚ̄ ⲞⲨϪⲀⲒ ⲦⲎⲢ Ⲛ̄ ϨⲒ ⲞⲨ ⲤⲞⲠ ϨⲀⲘⲎⲚ : — — Ⲁ ⲥ ϣⲱⲡⲉ ⲇⲉ ϩⲛ̄ ⲧ ⲙⲛ̄ⲧ̄ ⲉⲣⲟ ⲛ̄ ⲇⲓⲟⲕⲗⲏϯⲁⲛⲟⲥ ⲡ ⲣ̄ⲣ̄ⲟ ϩⲛ̄ ⲧ ⲙⲉϩ ϣⲟⲙⲧⲉ ⲛ̄ ⲣⲟⲙⲡⲉ ⲛ̄ ⲧⲉϥ ⲙⲛ̄ⲧ̄ ⲉⲣⲟ · ϩⲙ̄ ⲡ ϣⲟⲣⲡ ⲛ̄ ⲉⲃⲟⲧ · ⲡ ⲇⲓⲁⲃⲟⲗⲟⲥ ⲁ ϥ ⲥⲱⲣⲙ̄ ⲙ̄ ⲡⲉϥ ϩⲏⲧ ⲛ̄ⲥⲁ ⲃⲟⲗ ⲙ̄ ⲡ ⲛⲟⲩⲧⲉ · ⲉ ⲧⲣ̄ ϥ ⲉⲓⲣⲉ ⲛ̄ ⲛ ⲉⲧⲉ ⲙⲉϣϣⲉ · ⲁ ϥ ϣⲙ̄ϣⲉ ⲛ̄ ⲛ̄ ⲉⲓⲇⲱⲗⲟⲛ · ⲁ ϥ ⲕⲱ ⲛ̄ⲥⲱ ϥ ⲙ̄ ⲡ ⲛⲟⲩⲧⲉ ⲛ̄ ⲧ ⲡⲉ · ⲉⲧⲃⲉ ϩⲉⲛ ϣⲉ ⲙⲛ̄ ϩⲉⲛ ⲱⲛⲉ · ⲙⲛ̄ ϩⲉⲛ ⲙⲟⲩⲛ̄ⲅ̄ ⲛ̄ ϭⲓϫ ⲉ ⲩ ϣⲟⲩⲉⲓⲧ ⁛ ⲥⲱⲧⲙ̄ ϭⲉ ⲧⲉⲛⲟⲩ ⲉ ⲧ ⲙⲛ̄ⲧ̄ ϫⲱⲱⲣⲉ ⲛ̄ ⲟⲩ ϣⲏⲣⲉ ϣⲏⲙ ϫⲉ ⲃⲓⲕⲧⲱⲣ · ⲇⲓⲟⲕⲗⲏϯⲁⲛⲟⲥ ⲇⲉ ⲡ ⲣ̄ⲣ̄ⲟ · ⲁ ϥ ⲥⲩⲙⲃⲟⲩⲗⲉⲩⲉ ⲉ ⲣ̄ ⲛ ⲉⲧⲉ ⲙⲉϣϣⲉ ⲙ̄ ⲡ ⲙ̄ⲧⲟ ⲉⲃⲟⲗ ⲙ̄ ⲡ ⲛⲟⲩⲧⲉ ⲓⲥ̄ ⲡⲉ ⲭⲥ̄ · ⲁⲩⲱ ⲛⲁⲓ ⲛⲉ ⲛⲧ ⲁ ϥ ⲁⲁ ⲩ · ⲁ ϥ ⲧⲁⲙⲓⲟ ⲛ̄ ⲥϣϥⲉ ⲛ̄ ⲧ ⲟⲩⲱⲧ ⲛ̄ ⲛⲟⲩⲃ · ⲁ ϥ ϯ ⲣⲁⲛ ⲉⲣⲟ ⲟⲩ ϫⲉ ⲛⲟⲩⲧⲉ ⲛ̄ ϩⲟⲓⲛⲉ ⲁⲛ ⲛⲉ · ⲁ ϥ ⲙⲟⲩⲧⲉ ⲉ ⲙⲁⲃ ⲧⲏ ⲛ̄ ⲛⲟⲩⲧⲉ ⲛ̄ ϩⲟⲟⲩⲧ · ⲁⲩⲱ ⲙⲁⲁⲙ ⲧⲏ ⲛ̄ ⲛⲟⲩⲧⲉ ⲛ̄ ⲥϩⲓⲙⲉ · ⲁⲩⲱ ⲡ ⲥⲉⲉⲡⲉ ⲛ̄ ⲛⲉϥ ⲛⲟⲩⲧⲉ ⲛ̄ ϩⲟⲟⲩⲧ ϩⲓ ⲥϩⲓⲙⲉ · ⲥⲉ ⲉⲓⲣⲉ ⲛ̄ ϣⲉ ϩⲙⲉ ϩⲛ̄ ⲧⲉⲩ ⲏⲡⲉ · ⲇⲓⲟⲕⲗⲏϯⲁⲛⲟⲥ ⲇⲉ ⲡ ⲣ̄ⲣ̄ⲟ · ⲁ ϥ ⲧⲱϭⲉ ⲛ̄ ⲟⲩ ⲥϩⲁⲓ ⲉⲃⲟⲗ ϩⲓⲣⲙ̄ ⲡ ⲣⲟ ⲙ̄ ⲡ ⲡⲁⲗⲗⲁϯⲟⲛ · ⲉ ϥ ⲥⲏϩ ⲛ̄ ⲧⲉⲓ ϩⲉ · ⲁⲛⲟⲕ ⲇⲓⲟⲕⲗⲏϯⲁⲛⲟⲥ ⲡ ⲣ̄ⲣ̄ⲟ · ϯ ⲕⲉⲗⲉⲩⲉ ϫⲓⲛ̄ ⲧⲉ ϩⲣⲱⲙⲁⲛⲓⲁ ϣⲁ ⲣⲏⲥ ⲉ ⲡⲉⲗⲁⲕ · ϫⲉ ⲉⲓⲧⲉ ⲉⲡⲁⲣⲭⲟⲥ · ⲉⲓⲧⲉ ⲥⲧⲣⲁⲧⲏⲗⲁⲧⲏⲥ · ⲉⲓⲧⲉ ⲕⲟⲙⲉⲥ · ⲉⲓⲧⲉ ⲉⲡⲓⲥⲕⲟⲡⲟⲥ · ⲉⲓⲧⲉ ⲡⲣⲉⲥⲃⲩⲧⲉⲣⲟⲥ · ⲉⲓⲧⲉ ⲇⲓⲁⲕⲟⲛⲟⲥ · ⲉⲓⲧⲉ ⲁⲛⲁⲅⲛⲱⲥⲧⲏⲥ · ⲉⲓⲧⲉ ϩⲙ̄ϩⲁⲗ · ⲉⲓⲧⲉ ⲣⲙ̄ ϩⲉ · ⲉⲓⲧⲉ ⲙⲁⲧⲟⲓ · ⲉⲓⲧⲉ ⲡⲁⲅⲁⲛⲱⲥ ⲉⲩⲉ ϣⲙ̄ϣⲉ ⲧⲏⲣ ⲟⲩ ⲛ̄ ⲛⲁ ⲛⲟⲩⲧⲉ · ⲁⲩⲱ ⲡ ⲉⲧ ⲛⲁ ϫⲟⲟ ⲥ ⲛ̄ϩⲏⲧ ⲟⲩ ϫⲉⲁⲛⲅ̄ ⲟⲩ ⲭⲣⲓⲥϯⲁⲛⲟⲥ · ⲉⲩⲉ ϯ ⲙⲉⲩⲉ̄ ⲙ̄ⲙⲟ ϥ ⲛ ϥ̄ ⲙⲟⲩ ϩⲛ̄ ⲧ ⲥⲏϥⲉ · ⲛ̄ⲧⲱⲧⲛ̄ ϭⲉ ⲧⲏⲣ ⲧⲛ̄ ⲛ̄ ⲥⲩⲛⲕⲗⲓϯⲕⲟⲥ ⲙ̄ ⲡ ⲡⲁⲗ ⲗⲁϯⲟⲛ · ⲉ ⲧⲉⲧ ⲛ̄ⲁ ⲉⲓ̈ⲣⲉ ⲕⲁⲧⲁ ⲡ ⲇⲓⲁⲧⲁⲅⲙⲁ · ϫⲉⲕⲁⲥ ⲉⲣⲉ ⲣⲱⲙⲉ ⲛⲓⲙ ⲛⲁ ϣⲙ̄ϣⲉ ⲛ̄ ⲛⲁ ⲛⲟⲩⲧⲉ · ϫⲉ ⲛⲁⲓ ⲛⲉ ⲛ̄ ⲛⲟⲩⲧⲉ ⲉⲧ ϯ ⲛⲁ ⲛ ⲙ̄ ⲡⲉ ϫⲣⲟ ϩⲙ̄ ⲡ ⲡⲟⲗⲉⲙⲟⲥ · ⲁⲩⲱ ⲛ̄ⲧⲱⲧⲛ̄ ϩⲱⲧ ⲧⲏⲩⲧⲛ̄ ⲛ̄ ⲥⲉ ϣⲱⲡⲉ ⲛⲏ ⲧⲛ̄ ⲛ̄ ⲛⲁϣⲧⲉ · ⲉ ⲩ ϯ ϭⲟⲙ ⲛⲏ ⲧⲛ̄ ⲙⲛ̄ ⲡⲉ ⲥⲧⲣⲁⲧⲉⲩⲙⲁ ⲧⲏⲣ ϥ̄ · ϫⲉⲕⲁⲥ ⲡ ⲉⲧⲉ ⲛ ϥ̄ ⲛⲁ ϣⲟⲣⲡ ϥ̄ ⲁⲛ · ⲛ ϥ̄ ⲉⲓ ⲉ̄ ϩⲧⲟⲟⲩⲉ ⲛ̄ ⲧⲛ̄ ⲃⲱⲕ ⲉ ⲡ ⲣ̄ⲡⲉ ϩⲓ ⲟⲩ ⲥⲟⲡ · ⲛ̄ ⲧⲛ̄ ⲑⲩⲥⲓⲁⲍⲉ ⲛ̄ ⲛ̄ ⲛⲟⲩⲧⲉ · ⲁⲩⲱ ⲡ ⲉⲧⲉ ⲛ ϥ̄ ⲛⲏⲩ ⲁⲛ · ⲉⲩⲉ̄ ⲕⲁⲧⲁⲡⲟⲛϯⲍⲉ ⲙ̄ⲙⲟ ϥ ⲉ̄ ⲑ ⲁⲗⲗⲁⲥⲁ · ϣⲁⲛⲧ ⲟⲩ ⲉⲓⲙⲉ ϫⲉ ⲁⲛⲟⲕ ⲡⲉ ⲡ ⲣ̄ⲣⲟ ⲉⲧⲉ ⲙⲛ̄ ⲕⲉ ⲟⲩⲁ ⲛ̄ⲃⲗ̄ⲗⲁ ϥ · ϩⲧⲟⲟⲩⲉ ⲇⲉ ⲛ̄ ⲥⲟⲩ ⲁ̄ ⲙ̄ ⲡⲁⲣⲙⲟⲩⲧⲉ · ⲁ ⲇⲓⲟ̄ⲕⲗⲏϯⲁⲛⲟⲥ ⲡ ⲣ̄ⲣⲟ ⲙⲛ̄ ⲡⲉϥ ⲥϯⲣⲁ ⲧⲉⲩⲙⲁ ⲧⲏⲣ ϥ̄ · ⲙⲛ̄ ⲛ ⲉⲡⲁⲣⲭⲟⲥ ⲙⲛ̄ ⲛⲉ ⲥⲧⲣⲁⲧⲏⲗⲁⲧⲏⲥ · ⲁ ⲩ ⲃⲱⲕ ⲉ ⲡ ⲣ̄ⲡⲉ : — Ⲡ ⲣ̄ⲣⲟ ⲇⲉ ⲁ ϥ ϩⲙⲟⲟⲥ̄ ⲉϫⲙ̄ ⲡⲉ ⲑⲣⲟⲛⲟⲥ · ⲁ ϥ ⲧⲣⲉ ⲡⲓ ⲕⲩⲣⲓⲝ ⲱϣ ⲉⲃⲟⲗ · ϫⲉ ⲁⲙⲏⲓ ⲧⲛ̄ ⲁⲣⲓ ⲑⲩⲥⲓⲁⲍⲉ ⲱ̄ ⲛ̄ ⲣⲱⲙⲉ ⲛ̄ ϩⲣⲟⲙⲁⲓⲟⲥ · ⲁ ⲡ ⲣ̄ⲣⲟ ⲧⲁⲙⲓⲉ ⲟⲩ ⲛⲟϭ ⲛ̄ ⲃⲟⲙⲱⲥ ⲛ̄ ϩⲁⲧ ⲙⲛ̄ ⲟⲩ ϣⲟⲩⲣⲏ ⲛ ⲛⲟⲩⲃ : ⲁⲩⲱ ⲁ ϥ ⲧⲁⲙⲓⲉ ⲟⲩ ⲛⲟϭ ⲛ̄ ⲥⲧⲩⲗⲗⲟⲥ ⲛ̄ ⲛⲟⲩⲃ · ⲁ ϥ ⲕⲁⲁ ϥ ⲙ̄ ⲡ ⲙ̄ⲧⲟ ⲉⲃⲟⲗ ⲛ̄ ⲧ ϣⲏⲩⲉ ϫⲉⲕⲁⲥ ⲉⲩⲉ̄ ⲧⲁⲗⲉ ⲡ ⲁⲡⲟⲗⲗⲱⲛ ⲉϫⲱ ϥ · ⲁ ϥ ⲕⲉⲗⲉⲩⲉ ⲛ̄ϭⲓ ⲡ ⲣ̄ⲣⲟ · ⲉ ⲧⲣⲉ ⲩ ⲛ̄ ⲗⲓⲃⲁⲛⲟⲥ ϩⲓ ⲥⲁⲙⲓⲧ · ϩⲓ ⲛⲉϩ ⲙ̄ ⲙⲉ · ϩⲓ ⲕⲟⲛ ϯⲧⲟⲛ · ⲉ ⲥⲉ ⲡⲱϩⲧ̄ ⲉϫⲛ̄ ⲧ ϣⲏⲩⲉ ⲉⲧ ⲙⲟⲩϩ · ⲙⲛ̄ⲛ̄ⲥⲱ ⲥ ⲁ ϥ ϫⲉⲣⲟ ⲛ̄ ϣⲏⲧ ⲛ̄ ⲕⲉⲣⲱⲛ ⲛ̄ ⲛⲟⲩⲃ · ⲙⲛ̄ ϥⲧⲟⲩ ϣⲉ ⲛ̄ ⲕⲉⲣⲱⲛ ⲛ̄ ϩⲁⲧ · ⲙⲛ̄ ϣⲏⲧ ⲛ̄ ϩⲧⲟ ⲉ ⲩ ⲟⲩⲟ̄ⲃϣ̄ · ⲁ ⲩ ⲥⲱⲕ ϩⲏⲧ ⲟⲩ ⲛ̄ ⲛⲉϥ ⲛⲟⲩⲧⲉ ϣⲁ ⲡ ⲣ̄ⲡⲉ · ⲡ ⲣ̄ⲣⲟ ⲇⲉ ⲇⲓⲟ̄ⲕⲗⲏϯⲁⲛⲟⲥ · ⲛ̄ⲧⲉⲣ ⲟⲩ ⲉⲓⲛⲉ ⲉϩⲟⲩⲛ ⲛ̄ ⲛⲉϥ ⲛⲟⲩⲧⲉ ⲉ ⲡ ⲣ̄ⲡⲉ · ⲁ ϥ ⲟⲛⲕ ϥ̄ ⲉϩⲣⲁⲓ ϩⲓ ⲡⲉϥ ⲑⲣⲟⲛⲟⲥ · ⲁ ϥ ϥⲓ ⲙ̄ ⲡⲉϥ ⲕⲗⲟⲙ ϩⲓϫⲱ ϥ · ⲁ ϥ ⲧⲁ ϥ ⲉϫⲛ̄ ⲧ ⲁⲡⲉ ⲙ̄ ⲡ ⲁⲡⲟⲗⲗⲟⲛ · ⲁ ϥ ⲟⲩⲱϣⲧ̄ ⲛⲁ ϥ ⲛ̄ ϣⲟⲙⲛ̄ⲧ̄ ⲛ̄ ⲥⲟⲡ ⲉ ϥ ϫⲱ ⲙ̄ⲙⲟ ⲥ · ϫⲉ ⲛ̄ⲧⲕ̄ ⲟⲩ ⲛⲟⲩⲧⲉ ⲉ ϥ ⲟ̄ⲛϩ̄ ⲱ̄ ⲡ ⲁⲡⲟⲗⲗⲟⲛ ⲡ ⲛⲟϭ ⲛ̄ ⲛⲟⲩⲧⲉ · ⲡⲁⲓ ⲉⲧ ϯ ⲛⲁ ⲛ ⲙ̄ ⲡⲉ ϫⲣⲟ ϩⲙ̄ ⲡ ⲡⲟⲗⲉⲙⲟⲥ · ⲡ ⲣ̄ⲣⲟ ⲇⲉ ⲛ̄ⲧⲉⲣⲉ ϥ ⲟⲩⲱϣⲧ̄ · ⲁ ⲡⲉϥ ⲕⲉ ϣⲟⲙⲛ̄ⲧ̄ ⲛ̄ ϣⲃⲏⲣ ⲉⲓ ⲉ ⲧⲣⲉ ⲩ ⲟⲩⲱϣⲧ̄ · ϩⲣⲱⲙⲁⲛⲟⲥ · ⲙⲛ̄ ⲃⲁⲥⲓⲗⲏⲧⲏⲥ · ⲙⲛ̄ ⲉⲩϩⲁⲓⲟⲥ · ⲛⲁⲓ ⲉ ϩⲉⲛ ϩⲓⲥⲱⲛ ϩⲱ ⲟⲩ ⲛⲉ ⲛ̄ ⲣⲣⲟ · Ⲁⲩⲱ ⲉⲣⲉ ⲡ ⲣ̄ⲣⲟ ⲙⲉ ⲙ̄ⲙⲟ ⲟⲩ ⲉⲙⲁⲁⲧⲉ · ⲁ ϥ ϯ ⲇⲉ ⲛⲁ ⲩ ⲛ̄ ⲧⲁⲓⲟⲩ ⲛ̄ ⲕⲉⲛ ⲇⲩⲛⲁⲣⲓⲟⲛ ⲛ̄ ⲛⲟⲩⲃ ⲉ ⲡ ⲟⲩⲁ ⲭⲱⲣⲓⲥ ⲛ̄ ⲁⲝⲓⲱⲙⲁ ⲛ̄ ⲧ ⲙⲛ̄ⲧ̄ ⲥⲧⲣⲁⲧⲏⲗⲁⲧⲏⲗⲁⲧⲏⲥ ⲙⲛ̄ ⲛ̄ ⲧⲁⲓⲟ̄ ⲛ̄ⲧ ⲁ ϥ ⲧⲁⲁ ⲩ ⲛⲁ ⲩ · ⲇⲓⲟ̄ⲕⲗⲏϯⲁⲛⲟⲥ ⲇⲉ ⲡⲉϫⲁ ϥ ⲛⲁ ⲩ · ϫⲉ ⲱ̄ ⲛⲁ ϣⲃⲏⲣ ⲡⲓⲑⲉ ⲙ̄ⲙⲟ ⲓ ϩⲱⲧ ⲧⲏⲩⲧⲛ̄ ⲛ̄ ⲧⲉⲧⲛ̄ ⲟⲩⲱϣⲧ̄ ⲛ̄ ⲛⲁ ⲛⲟⲩⲧⲉ · ⲧⲉⲧⲛ̄ ⲛⲁⲩ ⲛ̄ⲧⲱⲧⲛ̄ ⲉ ⲛⲉⲓ ⲛⲟϭ ⲛ̄ ϣⲁ ⲉⲧ ⲡⲟⲣϣ̄ ⲉⲃⲟⲗ ⲙ̄ ⲡ ⲟⲟⲩ · ϣⲉ ⲡ ⲟⲩϫⲁⲓ ⲙ̄ ⲡ ⲕⲣⲁⲧⲟⲥ · ⲙⲛ̄ ⲡ ⲟⲩϫⲁⲓ ⲙ̄ ⲡⲉ ⲥϣϥⲉ ⲛ̄ ⲛ̇ⲟⲩⲧⲉ ⲙⲛ̄ ⲡ ⲛⲟϭ ⲛ̄ ⲛⲟⲩⲧⲉ ⲡ ⲁⲡⲟⲗⲗⲱⲛ · ϯ ⲛⲁ ⲧⲣⲉ ⲡ ⲕⲟⲥⲙⲟⲥ ⲟⲩⲱ̄ϣⲧ̄ ⲛ̄ ⲛⲁ ⲛⲟⲩⲧⲉ · ⲁⲩⲱ ⲛ̄ ⲥⲉ ⲧⲁϣⲉ ⲟ̄ⲉⲓϣ ⲙ̄ ⲡ ϣⲁ ⲙ̄ ⲡ ⲟⲟⲩ ϩⲙ̄ ⲡ ⲕⲟⲥⲙⲟⲥ ⲧⲏⲣ ϥ̄ · ⲁⲩⲱ ⲛ̄ⲧⲱⲧⲛ̄ ϩⲱⲧ ⲧⲏⲩⲧⲛ̄ ⲧⲉⲧ ⲛⲁ ϯ ⲛ̄ ϩⲉⲛ ⲭⲁⲣⲓⲥⲙⲁ ⲛ̄ ⲇⲱⲣⲟⲛ ⲉ ⲡ ⲣ̄ⲡⲉ ⲙ̄ ⲡ ⲁⲡⲟⲗⲗⲱⲛ · ⲭⲱⲣⲓⲥ ⲛ ⲉⲧⲉⲣⲉ ⲛ ⲉⲡⲁⲣⲭⲟⲥ ⲛⲁ ⲧⲁⲁ ⲩ ⲙⲛ̄ ⲛⲉ ⲥⲧⲣⲁⲧⲏⲗⲁⲧⲏⲥ · ϩⲣⲱⲙⲁⲛⲟⲥ ⲇⲉ ⲁ ϥ ϯ ⲙⲁⲁⲃ ⲛ̄ ⲕⲉⲛⲇⲩⲛⲁⲣⲓⲟⲛ ⲛ̄ ⲛⲟⲩⲃ · ⲃⲁⲥⲓⲗⲉⲓⲧⲏⲥ ⲇⲉ ⲁ ϥ ϯ ϫⲟⲩⲱⲧ · ⲉⲩϩⲁⲓⲟⲥ ⲁ ϥ ϯ ⲙⲏⲧ · ⲡ ⲣ̄ⲣⲟ ⲇⲉ ⲁ ϥ ϯ ⲥⲉ · ϩⲱⲥⲧⲉ · ϣⲉ ϫⲟⲩⲱⲧ ⲛ̄ ⲕⲉⲛⲇⲩⲛⲁⲣⲓⲟⲛ ⲛ̄ ⲛⲟⲩⲃ ⲛ̄ ⲥⲉ ⲧⲁⲁ ⲩ ⲛ̄ ⲭⲁⲣⲓⲥⲙⲁ ⲙ̄ ⲡ ⲁⲡⲟⲗⲗⲱⲛ · ⲁ ϥ ϯ ϣⲟⲙⲛⲧ̄ ⲛ̄ ⲱ̄ⲛⲉ ⲙ̄ ⲙⲉ ⲉ ⲡⲉ ⲕⲗⲟⲙ ⲙ̄ ⲡ ⲁⲡⲟⲗⲗⲱⲛ ⲉ ⲛⲁϣⲉ ⲥⲟⲩⲉⲛⲧ ⲟⲩ · ⲡ ⲣ̄ⲣⲟ ⲇⲉ ⲡⲉϫⲁ ϥ ⲛ̄ ϩⲣⲱⲙⲁⲛⲟⲥ ⲡⲉ ⲥⲧⲣⲁⲧⲏⲗⲁⲧⲏⲥ · ϫⲉ ⲑⲩⲥⲓ̈ⲁⲍⲉ ⲛ̄ ⲛⲁ ⲛⲟⲩⲧⲉ · ⲁ ϥ ϯ ⲡⲉϥ ⲟⲩⲟⲓ ⲁ ϥ ⲑⲩⲥⲓ̈ⲁⲍⲉ ⲙⲛ̄ ⲡ ⲕⲉ ϣⲃⲏⲣ ⲥⲛⲁⲩ : — ⲁⲩⲱ ⲡ ⲕⲉ ⲥⲉⲉⲡⲉ ⲛ̄ ⲛ̄ ⲛⲟϭ ⲉⲧ ϩⲙ̄ ⲡ ⲡⲁⲗⲗⲁϯⲟⲛ · ϩⲙ̄ ⲡⲉ ϩⲟⲟⲩ ⲉ̄ⲧ ⲙ̄ⲙⲁⲩ · ⲁ ⲥⲉ ⲛ̄ ⲧⲃⲁ ⲙ̄ ⲙⲁⲧⲟⲓ ⲟⲩⲱ̄ϣⲧ̄ ⲙⲛ̄ ϣⲏⲧ ⲛ̄ ⲧⲃⲁ ⲙ̄ ⲡⲁⲅⲁⲛⲱⲥ · ⲉⲣⲉ ⲙ̄ ⲙⲏⲏϣⲉ ⲧⲏⲣ ⲟⲩ ⲥⲟⲟⲩϩ ⲉ ⲧⲉ ⲑⲩⲥⲓⲁ ⲙ̄ ⲡ ⲣ̄ⲣⲟ · ⲛ̄ⲧⲉⲣⲉ ⲡ ⲟⲣ ⲇⲓⲛⲟⲛ ⲇⲉ ⲛ̄ ⲟⲩ ⲡⲣⲟⲧⲉⲕⲧⲱⲣ ⲧⲁϩⲟ ϥ · ⲉ ⲡⲉϥ ⲣⲁⲛ ⲡⲉ ⲃⲁⲥⲓⲗⲉⲓⲧⲏⲥ · ⲙ̄ⲡⲉ ϥ ⲑⲩⲥⲓⲁⲍⲉ ⲛ̄ ⲛ̄ ⲛⲟⲩⲧⲉ ⲙ̄ ⲡ ⲣ̄ⲣⲟ · ⲁⲗⲗⲁ ⲁ ⲇⲓⲟⲕⲗⲏϯⲁⲛⲟⲥ ⲙⲟⲟⲩⲧ ⲙ̄ⲙⲟ ϥ ⲙⲛ̄ ⲛⲁ ⲡⲉϥ ⲏⲓ ⲧⲏⲣ ⲟⲩ · ⲧ ⲡⲟⲗⲓⲥ ⲇⲉ ⲧⲏⲣ ⲥ̄ ⲁ ⲥ ⲛⲟⲉⲓⲛ ϩⲓⲧⲛ̄ ⲧ ⲁⲫⲟⲣⲙⲏ ⲙ̄ ⲡ ⲙⲏⲏ̄ϣⲉ · ⲁⲩⲱ ⲁ ⲛ ⲣⲱⲙⲉ ⲣ̄ ⲁⲫⲛ ⲡⲛⲉⲩⲉ̄ ϩⲓⲧⲙ̄ ⲡⲉ ⲥⲧⲟⲓ ⲙ̄ ⲡ ⲗⲓⲃⲁⲛⲟⲥ · ⲙⲛ̄ ⲡ ϣⲟⲩ ϩⲏⲛⲉ ⲉⲧⲉⲣⲉ ⲛ̄ ⲣ̄ⲱ[ⲙⲉ] ⲧⲁⲗⲟ ⲙ̄ⲙⲟ ϥ ⲉϩⲣⲁⲓ̈ : — ⲛ ⲉⲛ̄ⲧ ⲁ ⲩ ⲙⲟⲩ ⲅⲁⲣ ϩⲙ̄ ⲡ ϩⲟϫϩⲉϫ ⲛ̄ ⲙ̄ ⲙⲏⲏϣⲉ · ⲉ ⲩ ⲛⲁ ⲣ̄ ϯⲟⲩ ⲛ̄ ϣⲟ · ⲭⲱⲣⲓⲥ ⲛ ⲉⲛ̄ⲧ ⲁ ⲩ ⲙⲟⲩ ϩⲙ̄ ⲡ ⲣ̄ⲡⲉ · ⲉ ⲩ ⲛⲁ ⲣ̄ ⲕⲉ ϥⲧⲟⲩ ϣⲉ · ⲡ ⲣ̄ⲣⲟ ⲇⲉ ⲇⲓⲟ̄ⲕⲗⲏϯⲁⲛⲟⲥ ⲁ ϥ ϩⲣⲟⲕⲉⲩⲉ ⲛ̄ ⲧ ⲡⲟⲗⲓⲥ ⲧⲏⲣ ⲥ̄ · ⲉ ϥ ϫⲱ ⲙ̄ⲙⲟ ⲥ ϫⲉ ⲉⲧⲉⲧⲛ̄ϣⲁⲛ ⲟⲩⲱ̄ ⲉ ⲧⲉⲧⲛ̄ ⲑⲩⲥⲓⲁⲍⲉ · ⲟⲩⲱⲙ ⲛ̄ ⲧⲉⲧⲛ̄ ⲥⲱ ϩⲓⲣⲙ̄ ⲡ ⲣⲟ ⲙ̄ ⲡ ⲁⲡⲟⲗⲗⲱⲛ ⲙⲛ̄ ⲧ ⲁⲣⲧⲉⲙⲓ̈ⲥ · ⲛ̄ ⲧⲉⲧⲛ̄ ϯ ⲉ ⲛⲁ ⲩ · ϫⲉ ⲛ̄ⲧⲟ ⲛⲉ ⲛ̄ⲧ ⲁ ⲩ ⲧⲁⲙⲓⲉ ⲧ ⲡⲉ ⲙⲛ̄ ⲡ ⲕⲁϩ · ⲙⲛ̄ ⲑ ⲁⲗⲁⲥⲥⲁ ⲙⲛ̄ ⲛ̄ ⲣⲱⲙⲉ · ⲡ ⲣ̄ⲣⲟ ⲇⲉ ⲁ ϥ ⲁⲛⲁⲭⲱⲣⲉⲓ ⲉ ⲡ ⲡⲁⲗⲗⲁϯⲟⲛ ⲙ̄ ⲡ ⲛⲁⲩ ⲙ̄ ⲡ ⲁⲣⲓⲥⲧⲟⲛ · ⲁ ϥ ⲙⲟⲩⲧⲉ ⲉ ϩⲣⲟⲙⲁⲛⲟⲥ ⲡⲉ ⲥⲧⲣⲁⲧⲏⲗⲁⲧⲏⲥ ⲡⲉϫⲁ ϥ ⲛⲁ ϥ · ϫⲉ ϫⲓ ⲙ̄ ⲡⲉⲓ̈ ⲇⲓⲁⲧⲁⲅⲙⲁ · ⲙⲁⲣⲉ ⲛ ⲕⲉ ⲉⲥⲉⲡⲉ ⲙ̄ ⲙⲏⲏϣⲉ ⲑⲩⲥⲓⲁⲍⲉ ⲙ̄ⲡⲁⲧⲉ ⲕ ⲁⲛⲁⲭⲱⲣⲉⲓ · ϩⲣⲱ ⲙⲁⲛⲟⲥ ⲇⲉ ⲡⲉ ⲥⲧⲣⲁⲧⲏⲗⲁⲧⲏⲥ ⲁ ϥ ϫⲓ̈ ⲙ̄ ⲡ ⲇⲓⲁⲧⲁⲅⲙⲁ ⲛ̄ⲧⲟⲟⲧ ϥ̄ ⲙ̄ ⲡ ⲣ̄ⲣⲟ · ⲁ ϥ ⲕⲉⲗⲉⲩⲉ ⲛ̄ ⲙ̄ ⲙⲏⲏϣⲉ ϫⲉ ⲑⲩⲥⲓⲁⲍⲉ ⲱ̄ ⲛ̄ ⲣⲱⲙⲉ ⲛ̄ ϩⲣⲱⲙⲁⲓⲟⲥ · ⲁ ⲥ ϣⲱⲡⲉ ⲇⲉ ⲛ̄ ⲧⲉⲣ ⲟⲩ ⲑⲩⲥⲓⲁⲍⲉ ⲧⲏⲣ ⲟⲩ · ⲁ ⲡ ⲟⲣⲇⲓⲛⲟⲛ ⲙ̄ ⲡⲉϥ ϣⲏⲣⲉ ⲧⲁϩⲟ ϥ ⲉ ⲧⲣ ϥ̄ ⲑⲩⲥⲓⲁⲍⲉ · ⲟⲩ ϣⲏⲣⲉ ⲡⲉ ⲉ ϥ ϩⲛ̄ ⲙⲛ̄ⲧ ⲯⲓⲧⲉ ⲛ̄ ⲣⲟⲙⲡⲉ · ⲉ ϥ ϣⲙ̄ϣⲉ ⲙ̄ ⲡ ⲛⲟⲩⲧⲉ · ⲁⲩⲱ ⲉ ϥ ⲣ̄ ϩⲟⲧⲉ ϩⲏⲧ ⲟⲩ ⲛ̄ ⲛⲉϥ ⲛ̄ⲧⲟⲗⲏ · ⲉ ϥ ⲟ ⲙ̄ ⲡⲁⲣⲑⲉⲛⲟⲥ ϩⲙ̄ ⲡⲉϥ ⲥⲱⲙⲁ · ⲉ ϥ ⲟⲩⲱⲙ ⲛ̄ ⲟⲩ ⲥⲟⲡ ⲕⲁⲧⲁ ⲥⲁⲃⲃⲁⲧⲟⲛ · ⲉ ϥ ϣⲗⲏⲗ ϩⲛ̄ ⲛⲉ ⲩϣⲟⲟⲩⲉ · ϫⲓⲛ ⲡⲉ ϩⲟⲟⲩ ⲛ̄ⲧ ⲁ ϥ ⲥⲱⲧⲙ̄ ⲉ ⲛⲉ ⲭⲣⲓⲥϯⲁⲛⲟⲥ ⲉ ⲩ ⲱϣ ⲉⲣⲟ ϥ ϩⲛ̄ ⲧ ⲉⲕⲕⲗⲏⲥⲓⲁ · ⲁ ⲡⲉϥ ϩⲏⲧ ⲃⲱⲕ ⲉϩⲣⲁⲓ ⲉ ⲙ̄ ⲡⲏⲩⲉ · ⲁ ϥ ⲙⲉⲥⲧⲉ ⲡ ⲕⲟⲥ ⲙⲟⲥ · ⲛⲉ ⲙⲉ ϥ ⲥⲉ ⲏ̄ⲣⲡ̄ ⲇⲉ · ⲟⲩⲇⲉ ⲙⲉ ϥ ⲟⲩⲉⲙ ϭⲓⲛ ⲟⲩⲱⲙ ⲉ ϥ ϩⲏⲙ · ⲟⲩⲇⲉ ⲧⲃ̄ⲧⲃ̄ ⲟⲩⲇⲉ ⲙⲉ ϥ ϣⲟⲩϣⲟⲩ ⲙ̄ⲙⲟ ϥ ϩⲛ̄ ⲟⲩ ϩⲃ̄ⲥⲱ ⲛ̄ ϩⲟⲓⲧⲉ ⲉⲛⲉϩ · ⲟⲩⲇⲉ ⲙⲉ ϥ ⲁⲗⲉ ⲉ ϩⲧⲟⲟⲩ ⲇⲉ ϩⲁⲣⲙⲁ · ⲟⲩⲇⲉ ⲙⲉ ϥ ⲟⲩⲱⲙ ⲙⲛ̄ ⲡⲉϥ ⲉⲓⲱⲧ · ⲟⲩⲇⲉ ⲙⲉ ϥ ϣⲁϫⲉ ⲛⲙ̄ⲙⲁ ϥ · ϩⲓ ⲑ ⲏ ⲛ̄ ⲛⲟϭ ⲉⲣⲟ ϥ · ⲏ̄ ⲛ ϥ̄ ϫⲱ ⲛ̄ ⲟⲩ ϣⲁϫⲉ ⲛ̄ ϣⲗⲟϥ · ⲟⲩⲇⲉ ⲙⲉ ϥ ⲱ̄ⲣⲕ̄ ⲗⲁⲁⲩ ⲛ̄ ⲁⲛⲁϣ ⲉ ⲡ ⲧⲏⲣϥ̄ · ⲁⲩⲱ ⲉϥϣⲁⲛ ⲥⲱⲧⲙ̄ ⲉⲧⲃⲉ ⲟⲩ ⲉ ϥ ⲟⲧⲡ̄ ⲉϩⲟⲩⲛ · ⲉϣⲱⲡⲉ ⲟⲩ ⲭⲣⲓⲥϯⲁⲛⲟⲥ ⲡⲉ ϣⲁ ϥ ⲇⲓⲁⲕⲟⲛⲉⲓ ⲉⲣⲟ ϥ · ⲁⲩⲱ ϣⲁ ϥ ϯ ⲧⲉϥ ⲭⲣⲓⲁ ⲛⲁ ϥ · ⲭⲱⲣⲓⲥ ⲧⲁⲙⲉ ⲡⲉϥ ⲉⲓⲱⲧ ⲙⲛ̄ ⲧ ⲙⲁⲁⲩ : — ⲁⲩⲱ ⲟⲛ ⲭⲱⲣⲓⲥ ⲛ ⲉⲧ ϥ̄ ϯ ⲙ̄ⲙⲟ ⲟⲩ ⲛ̄ ⲛⲉϥ ϩⲙ̄ϩⲁⲗ ⲙ̄ ⲙⲏⲏ̄ⲛⲉ · ϣⲁ ϥ ϣⲟⲣⲡ ϥ̄ ⲉ ϩⲧⲟⲟⲩⲉ ⲙ̄ ⲙⲏⲏ̄ⲛⲉ · ⲛ ϥ̄ ⲉⲓ ⲉⲃⲟⲗ ⲉϫⲙ̄ ⲡ ⲣⲟ ⲙ̄ ⲡⲉϥ ⲏⲓ · ⲉϥϣⲁⲛ ⲛⲁⲩ ⲉ ⲟⲩⲁ ⲉ ϥ ⲕⲏⲕ ⲁϩⲏⲩ · ϣⲁ ϥ ⲕⲁⲁ ϥ ⲕⲁ ϩⲏⲩ ⲛ̄ ⲧⲉϥ ϣⲧⲏⲛ ⲛ ϥ̄ ⲧⲁⲁ ⲥ ⲛⲁ ϥ · ⲁⲩⲱ ⲛⲉ ϥ ⲉⲓⲣⲉ ⲛ̄ ⲛ ⲉⲛⲧⲟⲗⲏ ⲧⲏⲣ ⲟⲩ ⲉⲧ ⲥⲏϩ · ⲁⲩⲱ ⲛⲉ ϥ ϫⲱⲕ ⲉⲃⲟⲗ ⲙ̄ ⲡ ϣⲁϫⲉ ⲛ̄ ⲛ ⲉⲩⲁⲅⲅⲉⲗⲓⲟⲛ ⲙ̄ ⲡⲉⲛ ϫⲥ̄ ⲓⲥ̄ ⲡⲉ ⲭⲣ̄ⲥ̄ · ⲡⲉϥ ⲉⲓⲱⲧ ⲇⲉ ⲁ ϥ ϩⲓ ⲛⲙ̄ⲙⲁ ϥ · ϫⲉ ⲉ ⲓ ⲛⲁ ϫⲓ ⲛⲁ ⲕ ⲛ̄ ⲧ ϣⲉⲉⲣⲉ ⲛ̄ ⲃⲁⲥⲓⲗⲉⲓⲧⲏⲥ ⲡⲉ ⲥⲧⲣⲁⲧⲏⲗⲁⲧⲏⲥ · ⲛⲉ ⲁ ⲩ ⲥⲙⲛ̄ⲧ ⲥ̄ ⲅⲁⲣ ⲙⲛ̄ ⲛⲉⲩ ⲉ̄ⲣⲏⲩ · ⲉ ϣⲏⲧ ⲛ̄ ⲕⲉⲛ̇ⲇⲉⲛⲁⲣⲓⲟⲛ ⲛ̄ ⲛⲟⲩⲃ · ⲭⲱⲣⲓⲥ ⲛ̄ ⲧⲁⲓⲟ · ⲁⲩⲱ ϥⲧⲟⲩ ϣⲉ ⲛ̄ ⲕⲉⲛⲇⲩ ⲛⲁⲣⲓⲟⲛ ⲛ̄ ϩⲁⲧ · ⲙⲛ̄ ⲙⲏⲧ ⲛ̄ ϩⲙ̄ϩⲁⲗ ⲛ̄ ϩⲟⲟⲩⲧ · ⲙⲛ̄ ⲙⲏⲧ ⲛ̄ ϣⲉ ⲛ̄ ϩⲙ̄ϩⲁⲗ ⲛ̄ ⲥϩⲓⲙⲉ · ⲉ ⲩ ϫⲓ ⲙⲁⲛⲓⲁⲕⲏⲥ ⲛ̄ ⲛⲟⲩⲃ · ⲙⲛ̄ ϥⲧⲟⲟⲩ ⲛ̄ ϣⲉ ⲛ̄ ϩⲧⲟ · ⲁⲩⲱ ⲙⲏⲧ ⲛ̄ ϣⲉ ⲙ̄ ⲙⲁⲥⲡⲟⲣⲕ̄ · ⲙⲛ̄ ⲙⲏⲧ ⲛ̄ ϣⲉ ⲛ̄ ϭⲁⲙⲟⲩⲗ · ⲙⲛ̄ ⲙⲏⲧ ⲛ̄ ϣⲉ ⲛ̄ ⲥϯ ⲱ̄ϩⲉ ⲛ̄ ϭⲱⲙ · ⲙⲛ̄ ⲙⲏⲧ ⲛ̄ ϣⲉ ⲛ̄ ϭⲓⲛⲟⲩⲃⲁⲗ ⲉ ⲩ ⲡⲗⲉⲁ ϩⲛ̄ ⲑ ⲁⲗⲁⲥⲥⲁ · ⲙⲛ̄ ⲙⲏⲧ ⲛ̄ ⲏⲓ ⲉⲣⲉ ⲙⲏⲧ ⲉⲛ̄ ⲥϯ ⲱ̄ϩⲉ ⲉ ⲛ ⲟⲩⲁ ⲛ̄ϩⲏⲧ ⲟⲩ · ⲭⲱⲣⲓⲥ ⲛ ⲉⲧⲉⲣⲉ ⲡⲉϥ ⲉⲓⲱⲧ ⲛⲁ ⲧⲁⲁ ⲩ ⲛⲁ ϥ · ϩⲉⲛ ⲛⲟϭ ⲛ̄ ϩⲩⲡⲉⲣⲉⲥⲓⲁ ⲛⲉ ⲩ ϣⲟⲟⲡ ⲛⲁ ϥ ϩⲓϫⲙ̄ ⲡ ⲕⲁϩ · Ⲡ ⲙⲁⲕⲁⲣⲓⲟⲥ ⲇⲉ ⲁⲡⲁ ⲃⲓⲕⲧⲱⲣ · ⲙ̄ⲡⲉ ϥ ⲡⲓⲑⲉ ⲛⲁ ⲩ · ⲉ ϥ ϫⲱ ⲙ̄ⲙⲟ ⲥ ϫⲉ ⲛⲁ ⲧⲏⲣ ⲟⲩ ⲥⲉ ⲛⲁ ⲧⲁⲕⲟ : — ⲉ ϥ ϩⲁⲣⲉϩ ⲛⲁ ϥ ⲉ ⲧ ⲙⲛ̄ⲧ ⲉⲣⲟ ⲛ̄ ⲙ̄ ⲡⲏⲩⲉ · ⲛⲉ ϣⲁⲣⲉ ⲡ ϫⲥ̄ ⲓⲥ̄ ⲟⲩⲱ̄ⲛϩ̄ ⲉⲣⲟ ϥ ⲛ̄ ϩⲟ ϩⲓ ϩⲟ · ⲉ ϥ ⲙⲉ ⲙ̄ⲙⲟ ϥ ⲉⲧⲃⲉ ⲡⲉϥ ⲧⲃ̄ⲃⲟ · ⲡ ⲅⲉⲛⲛⲁⲓⲟⲥ ⲇⲉ ⲁⲡⲁ ⲃⲓⲕⲧⲱⲣ · ⲁ ϥ ⲕⲱ ⲛⲁ ϥ ⲛ̄ ⲟⲩ ⲉⲝⲉⲇⲣⲁ ⲛ̄ϩⲟⲩⲛ ⲙ̄ ⲡⲉϥ ⲏⲓ : — ⲉ ϥ ⲁⲛⲁⲭⲱⲣⲉⲓ ⲛ̄ϩⲏⲧ ⲥ̄ ⲁϫⲛ̄ ⲛⲉϥ ⲉⲓⲟⲧⲉ · ⲙ̄ⲡ ϥ̄ ⲛ̄ⲕⲟⲧⲕ̄ ⲅⲁⲣ ⲉ ϭⲗⲟϭ ϫⲓⲛ ⲉ ϥ ϩⲛ̄ ⲙⲛ̄ⲧ ⲉ ⲛ̄ ⲣⲟⲙⲡⲉ · ⲁⲗⲗⲁ ⲛⲉ ϥ ϣⲗⲏⲗ ⲙ̄ ⲡⲉ ϩⲟⲟⲩ ⲙⲛ̄ ⲧⲉ ⲩϣⲏ · ⲁⲩⲱ ⲛⲉ ϥ ⲛⲏⲥⲧⲉⲩⲉ ϫⲓⲛ ⲡ ⲥⲁⲃⲃⲁⲧⲟⲛ ϣⲁ ⲡ ⲥⲁⲃⲃⲁⲧⲟⲛ · ⲉ ϥ ⲉⲓⲣⲉ ⲛ̄ ⲛⲉϥ ⲥⲩⲛⲁⲝⲓⲥ · ϣⲁ ϥ ⲣ̄ ϣⲉⲙⲛ̄ⲧ ϣⲉ ⲥⲉ ⲧⲏ ⲛ̄ ⲥⲟⲡ ⲛ̄ ϣⲗⲏⲗ ⲙ̄ ⲡⲉ ϩⲟⲟⲩ · ⲁⲩⲱ ⲥⲁϣϥ̄ ⲛ̄ ϣⲉ ⲙ̄ⲁⲁⲃ ⲛ̄ ⲧⲉ ⲩϣⲏ ·
ⲧⲉϥ ⲧⲣⲟⲫⲏ ⲡⲉ ⲟⲩⲟⲉⲓⲕ ⲙⲛ̅ ⲟⲩ ϩⲙⲟⲩ ⲙ̅ ⲙⲁⲁ̅ⲧⲉ · ⲡ ⲇⲓⲁⲃⲟⲗⲟⲥ ⲇⲉ ⲁ ϥ ϩⲓⲥⲉ ⲛⲙ̅ⲙⲁ ϥ · ⲉ ϥ ⲟⲩⲱϣ ⲉ ⲧⲣ ϥ ϩⲉ ⲉⲃⲟⲗ ϩⲛ̅ ⲟⲩ ⲡⲟⲣⲛⲓⲁ · ⲡⲉⲓ ⲅⲉⲛⲛⲁⲓⲟⲥ ⲇⲉ ⲁⲡⲁ ⲃⲓⲕⲧⲱⲣ ⲛⲉ ϥ ϫⲣⲁⲉⲓⲧ ⲡⲉ ϩⲙ̅ ⲡⲉ ϣⲗⲏⲗ ⲙⲛ̅ ⲧ ⲛⲏⲥⲧⲉⲓⲁ ⲙⲛ̅ ⲧ ⲡⲟⲗⲩϯⲁ̅ · ⲁⲩⲱ ϣⲁⲣⲉ ⲛⲉϥ ϣⲃⲏⲣ ⲕⲟⲙⲉⲥ ϭⲱ ⲉ ⲩ ⲛⲟϭⲛⲉϭ ⲙ̅ⲙⲟ ϥ · ϫⲉ ⲉⲧⲃⲉ ⲟⲩ ⲛ ⲅ̅ ⲟⲩⲱⲙ ⲁⲛ · ⲟⲩⲇⲉ ⲛ ⲅ̅ ⲥⲱ ⲁⲛ · ⲟⲩⲇⲉ ⲛ ⲅ̅ ⲫⲟⲣⲉⲓ ⲁⲛ ⲕⲁⲗⲟⲥ ⲛ̅ ⲟⲩ ϩⲃ̅ⲥⲱ ⲛ̅ ϩⲟⲓⲧⲉ · ⲕ ⲛⲁ ⲙⲟⲩ ⲛ̅ⲧⲉ ϩⲉⲛ ⲕⲟⲟⲩⲉ ⲟⲩⲱⲙ ⲛ̅ ⲛⲉⲕ ⲛ̅ⲕⲁ · ⲛ̅ⲧⲟϥ ⲇⲉ ⲛⲉ ϣⲁ ϥ ⲟⲩⲱ̅ϣⲃ̅ ⲉ ϥ ϫⲱ ⲙ̅ ⲙⲟ ⲥ · ϫⲉ ⲛ̅ ϩⲟⲓⲧⲉ ⲛⲁ ⲣ̅ ϩⲟⲟⲗⲉ · ⲡ ⲛⲟⲩⲃ ⲙⲛ̅ ⲡ ϩⲁⲧ ⲛⲁ ⲣ̅ ϣⲓⲃⲉ · ⲡ ⲥⲁ ⲛ̅ ⲛ̅ ⲥⲱⲙⲁ ⲛⲁ ⲣ̅ ϭⲁⲓⲉ ϩⲛ̅ ⲛ̅ ⲧⲁⲫⲟⲥ · ⲁⲡⲁ ⲃⲓⲕⲧⲱⲣ ⲇⲉ ⲛⲉ ϣⲁ ϥ ⲃⲱⲕ ⲉϩⲟⲩⲛ ⲉ ⲡⲉϥ ⲧⲁⲙⲓⲟⲛ ⲛ ϥ̅ ϣⲗⲏⲗ ⲉϩⲣⲁⲓ̈ ⲉ ⲡ ⲛⲟⲩⲧⲉ ⲛ̅ ⲧⲉⲓ ϩⲉ · ϫⲉ ⲡ ϫⲥ̅ ⲥⲱⲧⲙ̅ ⲉⲣⲟ ⲓ ⲡ ϫⲥ̅ ⲓⲥ̅ ⲡⲉ ⲭⲣⲥ̅ · ⲛ̅ⲧⲟⲕ ⲉ ⲧ ⲥⲟⲟⲩⲛ ⲛ̅ ⲧⲁ ⲡⲣⲟϩⲁⲓⲣⲉⲥⲓⲥ · ϫⲉ ϯ ⲙⲉ ⲙ̅ⲙⲟ ⲕ ϫⲓⲛ ⲙ̅ⲙⲟⲛ · ⲡⲁ ϫⲟⲉⲓⲥ ⲓⲥ̅ ⲡⲉ ⲭⲣⲥ̅ · ⲙ̅ⲡⲣ̅ⲧⲣⲉ ⲟⲩ ⲙⲉ ⲛ̅ ⲥϩⲓⲙⲉ ⲁⲗⲉ ⲉϩⲣⲁⲓ̈ ⲉϫⲙ̅ ⲡⲁ ϩⲏⲧ · ⲙⲏⲡⲟⲧⲉ ⲛ̅ⲧⲉ ⲡ ⲥⲁⲧⲁⲛⲁⲥ ϭⲙ̅ ⲙⲁ ⲛ̅ ⲟⲩⲱϩ ϩⲣⲁⲓ ⲛ̅ ϩⲏⲧ · ⲛ̅ⲧⲉ ⲛⲁ ϫⲁϫⲉ ⲣⲁϣⲉ ⲙ̅ⲙⲟ ⲓ · ⲁⲩⲱ ⲛ̅ⲧⲟⲕ ϩⲱⲱ ⲕ ⲛ ⲅ̅ ϭⲱⲛⲧ̅ ⲉⲣⲟ ⲓ · ⲛ ⲅ̅ ϫⲟⲟ ⲥ ⲛⲁ ⲓ ⲙ̅ ⲡⲉ ϩⲟⲟⲩ ⲙ̅ ⲡ ϩⲁⲡ ⲙ̅ ⲙⲉ · ⲉ ⲓ ⲛⲏⲩ ⲉ ⲛⲉⲕ ϭⲓϫ · ϫⲉ ⲥⲁϩⲱ ⲕ ⲉⲃⲟⲗ ⲙ̅ⲙⲟ ⲓ · ⲁⲗⲗⲁ ⲙⲁⲣⲉ ⲧⲉⲕ ⲙⲛ̅ⲧ̅ ⲛⲁⲏⲧ ϩⲣⲟϣ ⲉϩⲣⲁⲓ ⲉϫⲱ ⲓ ⲛ ⲅ̅ ⲧⲙ̅ ⲟⲩⲉ ⲛ̅ ⲥⲁ ⲃⲟⲗ ⲙ̅ⲙⲟ ⲓ · ⲡ ⲉⲟⲟⲩ ⲛⲁ ⲕ ⲡ ⲉⲓⲱⲧ ⲉⲧ ϩⲙ̅ ⲡ ϣⲏⲣⲉ · ⲁⲩⲱ ⲡ ϣⲏⲣⲉ ⲉⲧ ϩⲙ̅ ⲡ ⲉⲓⲱⲧ · ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ϣⲁ ⲉⲛⲉϩ ⲛ̅ ⲉⲛⲉϩ ϩⲁⲙⲏⲛ · Ⲧⲟⲧⲉ ϩⲣⲱⲙⲁⲛⲟⲥ ⲡⲉ ⲥⲧⲣⲁⲧⲏⲗⲁⲧⲏⲥ ⲡⲉϫⲁ ϥ ⲛ̅ ⲁⲡⲁ ⲃⲓⲕⲧⲱⲣ ⲡⲉϥ ϣⲏⲣⲉ · ϫⲉ ⲡⲁ ϣⲏⲣⲉ ⲃⲓⲕⲧⲱⲣ ⲡⲉⲕ ⲟⲣ ⲇⲓⲛⲟⲛ ⲡⲉ ⲉ ⲧⲣⲉ ⲕ ⲟⲩⲱ̅ϣⲧ̅ ⲛ̅ ⲛⲟⲩⲧⲉ ⲙ̅ ⲡ ⲣ̅ⲣⲟ · ⲛⲁⲓ ⲉⲧⲉⲣⲉ ⲧ ⲡⲟⲗⲓⲥ ⲧⲏⲣ ⲥ̅ ⲣ̅ ϣⲁ ⲉⲧⲃⲏⲧ ⲟⲩ · ⲙⲁⲗⲓⲥⲧⲁ ⲡ ⲁⲡⲟⲗⲗⲟⲛ ⲡ ⲛⲟϭ ⲛ̅ ⲛⲟⲩⲧⲉ · ⲁⲡⲁ ⲃⲓⲕⲧⲱⲣ ⲇⲉ ⲁ ϥ ⲉⲓⲱⲣⲙ̅ ⲉϩⲟⲩⲛ ϩⲙ̅ ⲡ ϩⲟ ⲙ̅ ⲡⲉϥ ⲉⲓⲱⲧ ⲉ ϥ ϫⲱ ⲙ̅ ⲙⲟ ⲥ · ϫⲉ ⲡⲁ ⲉⲓⲱⲧ ⲟⲩⲧⲉ ⲧⲉⲓ ⲙⲛ̅ⲧ̅ ⲁⲧ ⲑⲏⲧ ⲛ̅ⲧ ⲁ ⲥ ⲧⲁϩⲟ ⲕ ⲙ̅ ⲡ ⲟⲟⲩ · ⲉ ⲧⲣ ⲕ ⲕⲱ ⲛ̅ⲥⲱ ⲕ ⲙ̅ ⲡ ⲛⲟⲩⲧⲉ ⲛ̅ ⲧ ⲡⲉ · ⲉⲧⲃⲉ ⲟⲩ ⲉⲟⲟⲩ ⲉ ϥ ϣⲟⲩⲉⲓⲧ · Ⲁⲣ ⲓ ⲡ ⲙⲉⲉⲩⲉ ϭⲉ ϫⲉ ⲁ ⲡⲉⲛ ϫⲥ̅ ϫⲟⲟ ⲥ ϩⲙ̅ ⲡ ⲉⲩⲁⲅⲅⲉⲗⲓⲟⲛ · ϫⲉ ⲡ ⲉⲧ ⲛⲁ ⲁⲣⲛⲁ ⲙ̅ⲙⲟ ⲓ ⲙ̅ ⲡ ⲙ̅ⲧⲟ ⲉⲃⲟⲗ ⲛ̅ ⲛ̅ ⲣⲱⲙⲉ · ϯ ⲛⲁ ⲁⲣⲛⲁ ϩⲱ ⲙ̅ⲙⲟ ϥ ⲙ̅ ⲡ ⲙ̅ⲧⲟ ⲉⲃⲟⲗ ⲙ̅ ⲡⲁ ⲉⲓⲱⲧ ⲉⲧ ϩⲛ̅ ⲙ̅ ⲡⲏⲩⲉ ⲙⲛ̅ ⲛⲉϥ ⲁⲅⲅⲉⲗⲟⲥ ⲉ̅ⲧ ⲟⲩⲁⲁⲃ · ⲙ̅ⲡⲣ̅ ⲁⲣⲛⲁ ϭⲉ ⲙ̅ⲙⲟ ϥ ⲱ̅ ⲡⲁ ⲉⲓⲱⲧ ⁛ ϫⲉ ⲛ̅ⲛⲉ ϥ ⲁⲣⲛⲁ ⲙ̅ⲙⲟ ⲕ ϩⲱⲱ ϥ · ⲉⲃⲟⲗ ϫⲉ ⲁ ⲡ ϫⲟⲉⲓⲥ ϩⲱⲛ ⲉⲧⲟⲟⲧ ϥ̅ ⲙ̅ ⲙⲱⲩⲥⲏⲥ ⲉ ϥ ϫⲱ ⲙ̅ⲙⲟ ⲥ · ϫⲉ ⲁϫⲓ ⲥ ⲛ̅ ⲛ̅ ϣⲏⲣⲉ ⲙ̅ ⲡ ⲓⲏ̅ⲗ̅ · ϫⲉ ⲙ̅ⲡⲣ̅ ϣⲱⲡⲉ ⲉ ⲧⲉⲧⲛ̅ ⲉⲓⲛⲉ ⲛ̅ ⲛ̅ ϩⲉⲑⲛⲟⲥ · ⲛⲁⲓ ⲉⲧ ϣⲙ̅ϣⲉ ⲙ̅ ⲡ ⲥⲱⲛⲧ̅ ⲡⲁⲣⲁ ⲡ ⲉⲛⲧ ⲁ ϥ ⲥⲱⲛⲧ̅ ⲁⲩⲱ ⲙ̅ⲡⲣ̅ ϥⲓ ⲉⲓⲁⲧ ⲧⲏⲩⲧⲛ̅ ⲉϩⲣⲁⲓ̈ ⲉ̅ ⲧ ⲡⲉ · ⲛ̅ ⲧⲉⲧⲛ̅ ⲛⲁⲩ ⲉ ⲡ ⲣⲏ ⲙⲛ̅ ⲡ ⲟⲟϩ ⲙⲛ̅ ⲛ̅ ⲛ̅ ⲥⲓⲟⲩ · ⲙⲛ̅ ⲛ̅ ϩⲁⲗⲁⲁⲧⲉ ⲛ̅ ⲧ ⲡⲉ · ⲁⲩⲱ ⲛ̅ ⲧⲃ̅ⲛⲟⲟⲩⲉ ⲙ̅ ⲡ ⲕⲁϩ · ⲛ̅ ⲧⲉⲧⲛ̅ ϣⲙ̅ϣⲉ ⲛⲁ ⲩ · ϫⲉ ϩⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ ϯ ⲛⲁ ⲡⲁⲧⲁⲥⲥⲉ ⲙ̅ⲙⲱ ⲧⲛ̅ ⲡⲉϫⲉ ⲡ ϫⲥ̅ · ⲧⲉⲛⲟⲩ ϭⲉ ⲡⲁ ⲉⲓⲱⲧ ⲙ̅ⲡⲣ̅ ⲉⲓⲛⲉ ⲙ̅ⲙⲟ ⲟⲩ · ⲛ̅ⲧⲉ ⲡ ϫⲥ̅ ⲡⲁⲧⲁⲥⲥⲉ ⲙ̅ⲙⲟ ⲕ · ϩⲛ̅ ⲟⲩ ⲙⲉ ⲛ̅ⲧⲉ ⲡ ⲛⲟⲩⲧⲉ ⲱ̅ ⲡⲁ ⲉⲓⲱⲧ ϯ ϣⲛ̅ ϩⲧⲏ ⲓ ϣⲁ ⲣⲟ ⲕ · ϫⲉ ⲛⲁⲛⲟⲩ ⲥ ⲛⲁ ⲕ ⲉⲛⲉ ⲙ̅ⲡ ⲟⲩ ϫⲡⲟ ⲕ · ⲛ̅ ϩⲟⲩⲟ̅ ⲉⲣⲟ ⲥ ⲉ ⲁ ⲩ ϫⲡⲟ ⲕ ⲛ ⲅ̅ ⲱⲛϩ̅ ⲛ ⲅ̅ ⲣ̅ ⲁⲧ ⲛⲟⲩⲧⲉ · ⲛⲁⲓ ⲇⲉ ⲉ ϥ ϫⲱ ⲙ̅ⲙⲟ ⲟⲩ ⲛ̅ϭⲓ ⲁⲡⲁ ⲃⲓⲕⲧⲱⲣ · ⲉⲣⲉ ⲡⲉ ⲥⲧⲣⲁ ⲧⲉⲩⲙⲁ ⲉⲓⲟⲣⲙ̅ ⲛ̅ⲥⲱ ϥ ⲙⲛ̅ ⲡⲉϥ ⲉⲓⲱⲧ · ⲧⲟⲧⲉ ⲟⲛ ⲡⲉϫⲁ ϥ ⲛ̅ϭⲓ ϩⲣⲱⲙⲁⲛⲟⲥ :— ϫⲉ ⲱ̅ ⲡⲁ ϣⲏⲣⲉ ⲃⲓⲕⲧⲱⲣ · ⲥⲱⲧⲙ̅ ⲛ̅ⲥⲱ ⲓ ⲛ ⲅ̅ ⲣ̅ ⲑⲩⲥⲓⲁ ⲛ̅ ⲧⲛ̅ ⲗⲟ ⲉ ⲛ ⲥⲕⲩⲗⲗⲉⲓ ⲙ̅ ⲡⲉⲓ ⲙⲁ · ⲧⲉⲛⲟⲩ ⲙ̅ ⲡⲉⲓ ⲗⲩⲡⲉⲓ ⲙ̅ⲙⲟ ⲕ ⲉⲛⲉϩ ϫⲓⲛ ⲧⲉⲕ ⲙⲛ̅ⲧ̅ ⲕⲟⲩⲓ̈ · ⲁⲣⲓ ⲡ ⲙⲉⲩⲉ̅ ⲱ̅ ⲡⲁ ϣⲏⲣⲉ ⲃⲓⲕⲧⲱⲣ ϫⲉ ⲁ ⲓ ϣⲓⲛⲉ ⲛⲁ ⲕ ⲛ̅ⲥⲁ ⲧⲉⲕ ϣⲉⲗⲉⲉⲧ · ϯ ⲛⲁ ϫⲓⲧ ⲥ̅ ⲅⲁⲣ ⲛⲁ ⲕ ϩⲙ̅ ⲡ ⲕⲉ ⲉⲃⲟⲧ ⲉⲧ ⲛⲏⲩ · ⲡⲉϫⲉ ⲁⲡⲁ ⲃⲓⲕⲧⲱⲣ ⲙ̅ ⲡⲉϥ ⲉⲓⲱⲧ · ϫⲉ ⲙ̅ⲡ ⲉⲓ ϫⲛⲟⲩ ⲕ ⲉ ϣⲉⲗⲉⲉⲧ ⲟⲩⲇⲉ ⲇⲱⲣⲟⲛ · ⲁⲗⲗⲁ ⲉ ⲓ ⲗⲩⲡⲉⲓ ⲙ̅ⲙⲟ ⲕ ⲙ̅ ⲙⲁⲁ̅ⲧⲉ ϫⲉ ⲁ ⲕ ⲁⲣⲛⲁ ⲙ̅ ⲡ ⲥⲏ̅ⲣ̅ · ⲁⲗⲏⲑⲱⲥ ⲡⲁ ⲉⲓⲱⲧ ⲛ̅ ⲉⲃⲓⲏⲛ · ⲛⲉ ϩⲃⲏⲩⲉ ⲉ̅ⲧ ⲕ ⲉⲓⲣⲉ ⲙ̅ⲙⲟ ⲟⲩ ⲡ ⲛⲟⲩⲧⲉ ⲙⲟⲥⲧⲉ ⲙ̅ ⲙⲟ ⲟⲩ · ⲡ ⲟⲩⲟⲓ ⲅⲁⲣ ⲙⲛ̅ ⲡⲉ ϣⲧⲟⲣⲧⲣ̅ ⲛⲏⲩ ⲉϩⲣⲁⲓ̈ ⲉϫⲱ ⲕ · ⲉⲃⲟⲗ ϫⲉ ⲁ ϥ ϫⲟⲟ ⲥ ⲛ̅ϭⲓ ⲇⲁⲇ̅ · ϫⲉ ⲡ ⲉⲧ ϩⲙ̅ ⲡ ⲡⲟⲗⲉⲙⲟⲥ ⲙⲛ̅ ⲡ ⲉⲧ ϥⲓ ϩⲁ ⲛⲉ ⲥⲕⲉⲩⲏ̅ ⲡⲉⲓ ϣⲱϣ ⲛ̅ ⲟⲩⲱⲧ ⲡ ⲉⲧ ⲙ̅ⲙⲟ ⲟⲩ ⲙ̅ ⲡⲉ ⲥⲛⲁⲩ · ⲗⲟⲓⲡⲟⲛ ⲡⲁ ⲉⲓⲱⲧ · ⲡ ⲉⲧ ⲉⲓⲣⲉ ⲙ̅ ⲡ ⲛⲟⲃⲉ · ⲙⲛ̅ ⲡ ⲉⲧ ⲥⲩⲛⲉⲩⲇⲟⲕⲉⲓ ⲙⲛ̅ ⲡ ⲉⲧ ⲉⲓⲣⲉ ⲙ̅ⲙⲟ ϥ · ⲡⲉⲓ ϣⲱϣ ⲛ̅ ⲟⲩⲱⲧ ⲡ ⲉⲧ ϣⲟⲟⲡ ⲙ̅ⲙⲟ ⲟⲩ ⲙ̅ ⲡⲉ ⲥⲛⲁⲩ ⲙ̅ⲡⲱⲣ ϭⲉ ⲱ̅ ⲡⲁ ⲉⲓⲱⲧ · ⲥⲁϩⲱ ⲕ ⲉⲃⲟⲗ ⲙ̅ ⲡⲉⲓ ⲛⲟⲃⲉ ⲉⲧ ϫⲓ ⲉϩⲟⲩⲛ ⲉ ⲡ ⲙⲟⲩ · ϭⲱϣⲧ̅ ⲉ ⲡ ⲉⲩⲁⲅⲅⲉⲗⲓⲟⲛ ⲙ̅ ⲡ ϫⲥ̅ · ⲛ̅ⲧⲉⲣⲉ ⲛ ⲓⲟⲩⲇⲁⲓ ⲱϣ ⲉⲃⲟⲗ ϫⲉ ⲥ⳨ⲟⲩ̅ ⲛ̅ ⲓⲥ̅ · ⲡⲓⲗⲁⲧⲟⲥ ⲇⲉ ⲡ ϩⲏⲅⲉⲙⲱⲛ · ⲁ ϥ ϫⲓ ⲛ̅ ⲟⲩ ⲙⲟⲟⲩ ⲁ ϥ ⲉⲓⲱ ⲛ̅ ⲛⲉϥ ϭⲓϫ · ⲁ ϥ ⲁⲁ ϥ ⲛ̅ ⲁⲧ ⲗⲟⲓϭⲉ ϩⲛ̅ ⲧ ⲙⲏⲏⲧⲉ ⲛ̅ ⲛ ⲁⲣⲭⲓⲉⲣⲉⲩⲥ ⲙⲛ̅ ⲛ̅ ⲓⲟⲩⲇⲁⲓ · ⲁ ϥ ⲧⲟⲩϫⲟ ⲛ̅ ⲧⲉ ⲯⲩⲭⲏ ⲉⲃⲟⲗ ⲙ̅ ⲡ ⲙⲟⲩ :— Ⲡⲉϥ ⲉⲓⲱⲧ ⲇⲉ ⲁ ϥ ⲛ̅ⲟⲩϭⲥ̅ ⲁ ϥ ⲱ̅ⲣⲕ̅ ⲉ ϥ ϫⲱ ⲙ̅ⲙⲟ ⲥ · ϫⲉ ϣⲉⲡ ⲁⲡⲟⲗⲗⲱⲛ ⲡ ⲛⲟϭ ⲛ̅ ⲛⲟⲩⲧⲉ · ϯ ⲛⲁ ⲧⲁⲁ ⲕ ⲙ̅ ⲡ ⲣ̅ⲣⲟ ⲛ ϥ̅ ⲧⲁⲕⲟ ⲕ · ϩⲱⲥⲧⲉ ⲛ ⲅ̅ ⲥⲟⲟⲩⲛ ⲁⲛ ϫⲉ ⲁ ⲓ ⲟⲩⲱ ⲉ ⲓ ⲉⲓⲙⲉ ⲉ ⲛ ⲉⲧ ⲕ̅ ⲛ̅ϩⲏⲧ ⲟⲩ · ⲉ ⲕ ϫⲓ ⲥⲃⲱ ⲉ ⲣ̅ ⲙⲁⲅⲓⲁ ϩⲙ̅ ⲡⲉⲓ ⲣⲁⲛ ϫⲉ ⲓⲥ̅ :— ⲙ̅ⲡⲣ̅ ⲙⲉⲉⲩⲉ ϭⲉ ⲱ̅ ⲃⲓⲕⲧⲱⲣ ϫⲉ ϥ ⲛⲁ ϣ ⲃⲟⲏⲑⲉⲓ ⲉⲣⲟ ⲕ · ⲟⲩ ⲙⲏⲏ̅ϣⲉ ⲅⲁⲣ ⲛ̅ ⲧⲉⲕ ϩⲉ ⲁ ⲩ ⲙⲟⲩ ⲉⲧⲃⲏⲏⲧ ϥ̅ · ⲁ ⲩ ϯ ⲟ̅ⲥⲉ ⲛ̅ ⲧⲉⲩ ⲡⲁⲛϩⲟⲡⲗⲓⲁ ⲙⲛ̅ ⲛⲉⲩ ⲭⲣⲏⲙⲁ · ⲁⲣⲏⲩ ⲉ ⲕ ⲗⲩⲡⲉⲓ · ϫⲉ ⲙ̅ⲡ ⲉⲓ ϫⲓ ⲛⲁ ⲕ ⲛ̅ ⲧⲉⲕ ϣⲉⲗⲉⲉⲧ · Ⲁ ϥ ⲟⲩⲱ̅ϣⲃ̅ ⲛ̅ϭⲓ ⲁⲡⲁ ⲃⲓⲕⲧⲱⲣ ⲉ ϥ ϫⲱ ⲙ̅ⲙⲟ ⲥ ϫⲉ ⲡⲁ ⲉⲓⲱⲧ ⲁ ⲡ ⲕⲁⲣⲡⲟⲥ ⲙ̅ ⲡ ⲇⲓⲁⲃⲟⲗⲟⲥ ⲟⲩⲱ ⲁ ϥ ⲧⲱϭⲉ ⲛ̅ϩⲏⲧ ⲕ̅ · ϩⲣⲱⲙⲁⲛⲟⲥ ⲇⲉ ⲡⲉϫⲁ ϥ ⲛ̅ ⲁⲡⲁ ⲃⲓⲕ[ⲧⲱⲣ] ϫⲉ ⲛ ⲅ̅ ⲥⲟⲟⲩⲛ ⲁⲛ ⲱ̅ ⲡ ⲧⲁⲗⲁⲓⲡⲱⲣⲟⲥ · ϫⲉ ⲉⲣϣⲁⲛ ⲟⲩ ⲣⲱⲙⲉ ⲣ̅ ⲁⲧ ⲥⲱⲧⲙ̅ ⲛ̅ⲥⲁ ⲡⲉϥ ⲉⲓⲱⲧ ϣⲁ ⲩ ⲙⲟⲟⲩⲧ ϥ̅ · ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁ ϥ ⲙ̅ ⲡⲉϥ ⲉⲓⲱⲧ · ϫⲉ ⲛ̅ ⲥⲁϥ ⲉ ⲕ ϣⲙ̅ϣⲉ ⲙ̅ ⲡ ⲛⲟⲩⲧⲉ ⲁⲛⲅ̅ ⲡⲉⲕ ϣⲏⲣⲉ · ⲙ̅ ⲡ ⲟⲟⲩ ϫⲉ ⲁⲛⲅ̅ ⲡⲉⲕ ϣⲏⲣⲉ ⲁⲛ · ϫⲉ ⲁ ⲕ ⲣ̅ ⲁⲧ ⲥⲱⲧⲙ̅ ⲛ̅ⲥⲁ ⲡ ⲛⲟⲩⲧⲉ · ⲁ ⲕ ϣⲙ̅ϣⲉ ⲛ̅ ⲛ̅ ⲉⲓⲇⲱⲗⲟⲛ · ⲁ ϥ ⲟⲩⲱ̅ ⲉ ϥ ϫⲱ ⲙ̅ⲙⲟ ⲥ ⲛ̅ϭⲓ ⲡ ⲥⲁϩ ⲡⲁⲩⲗⲟⲥ · ϫⲉ ⲟⲩ ⲣⲱⲙⲉ ⲛ̅ ϩⲁⲓⲣⲉ ϯⲕⲟⲥ · ⲙⲛ̅ⲛ̅ⲥⲁ ⲧⲣⲉ ⲕ ϯ ⲥⲃⲱ ⲛⲁ ϥ ⲛ̅ ⲟⲩ ⲥⲟⲡ ⲏ̅ ⲥⲛⲁⲩ · ⲛ ϥ̅ ⲧⲙ̅ ⲥⲱⲧⲙ̅ ⲛ̅ⲥⲱ ⲕ ⲡⲁⲣⲁⲓⲧⲉⲓ ⲙ̅ⲙⲟ ϥ · ⲉ ⲕ ⲥⲟⲟⲩⲛ ϫⲉ ⲙⲛ̅ⲧ ϥ̅ ⲙⲉⲣⲓⲥ ⲙⲛ̅ ⲡ ⲛⲟⲩⲧⲉ · ⲉⲧⲃⲉ ⲡⲁⲓ ⲛ̅ⲧⲕ̅ ⲡⲁ ⲉⲓⲱⲧ ⲁⲛ · ⲡⲉϫⲁ ϥ ⲛⲁ ϥ ϫⲉ ⲥⲱⲧⲙ̅ ⲛ̅ⲥⲱ ⲓ ⲡⲁ ϣⲏⲣⲉ ⲃⲓⲕⲧⲱⲣ :— ⲙ̅ⲡⲣ̅ ϯ ⲟ̅ⲥⲉ ⲛ̅ ⲧⲉⲕ ⲙⲛ̅ⲧ̅ ϣⲏⲣⲉ ϣⲏⲙ · ⲛ ⲅ̅ ϫⲓ ϣⲓ̈ⲡⲉ ⲛ̅ ⲧ ⲙⲏⲏⲧⲉ ⲙ̅ ⲡ ⲡⲁⲗⲗⲁϯⲟⲛ ⲙ̅ ⲡ ⲣ̅ⲣⲟ · ⲙⲛ̅ ⲡϥ̅ ⲥⲧⲣⲁⲧⲉⲩⲙⲁ ⲧⲏⲣ ϥ̅ · ⲁⲛⲟⲕ ϩⲱ ⲛ̅ ⲧⲁ ⲁⲥⲭⲏⲙⲟⲛⲉⲓ ⲉⲧⲃⲏⲏⲧ ⲕ̅ · ⲁⲩⲱ ⲛ̅ ⲧⲁ ϫⲓ ϣⲓⲡⲉ ⲛ̅ ⲧ ⲙⲏ̅ⲏ̅ⲧⲉ ⲙ̅ ⲡ ⲣ̅ⲣⲟ ⲙⲛ̅ ⲛⲉϥ ϩⲙ̅ϩⲁⲗ · ⲉⲃⲟⲗ ϫⲉ ⲁ ⲕ ⲕⲁⲧⲁⲗⲩ ⲙ̅ ⲡ ⲛⲟⲙⲟⲥ ⲛ̅ ⲛ̅ ⲣ̅ⲣⲱⲟⲩ · ⲁⲩⲱ ⲁ ⲕ ⲣ̅ ⲁⲡⲁⲓⲇⲉⲩⲧⲟⲥ ⲛ̅ ⲧ ⲙⲏⲏⲧⲉ ⲛ̅ ⲛⲉⲕ ϣⲃⲏⲣ · ⲛ̅ ⲥⲉ ϥⲓ ⲛ̅ ϯ ⲥⲉ ⲛ̅ ⲁⲛⲛⲱⲛⲁ ⲛ̅ⲧⲟⲟⲧ ⲕ̅ · ⲁⲩⲱ ⲛ̅ⲧⲉ ⲡ ⲣ̅ⲣⲟ ⲗⲩⲡⲉⲓ ⲉⲧⲃⲏⲏⲧ ⲕ̅ · ⲁⲗⲗⲁ ⲉⲕϣⲁⲛ ⲥⲱⲧⲙ̅ ⲛ̅ⲥⲱ ⲓ · ϯ ⲛⲁ ⲡⲁⲣⲁⲕⲁⲗⲉⲓ ⲙ̅ ⲡ ⲣ̅ⲣⲟ̅ ⲉⲧⲃⲏⲏⲧ ⲕ̅ · ⲛ ϥ̅ ⲁⲁ ⲕ ⲛ̅ ⲥⲧⲣⲁⲧⲏⲗⲁⲧⲏⲥ · ⲛ ⲅ̅ ϣⲱⲡⲉ ⲉ ⲕ ⲧⲁⲓⲏⲩ ϩⲙ̅ ⲡ ⲡⲁⲗⲗⲁϯⲟⲛ ⲙ̅ ⲡ ⲣ̅ⲣⲟ · ⲙ̅ⲡⲣ̅ ⲣ̅ ⲁⲧ ⲥⲱⲧⲙ̅ ⲛ̅ⲥⲱ ⲓ ⲱ̅ ⲡⲁ ϣⲏⲣⲉ : ⲏ̅ ⲛ ⲅ̅ ⲥⲟⲟⲩⲛ ⲁⲛ · ϫⲉ ⲁⲛⲟⲕ ⲙⲛ̅ ⲧⲉⲕ ⲙⲁⲁⲩ ⲙⲛⲧ̅ⲁ ⲛ ϣⲏⲣⲉ ⲛ̅ⲥⲁⲃⲗ̅ⲗⲁ ⲕ · ϣⲉ ⲡ ⲟⲩϫⲁⲓ ⲙ̅ ⲡ ⲁⲡⲟⲗⲗⲱⲛ̅ ⲉⲣϣⲁⲛ ⲧⲉⲕ ⲙⲁⲁⲩ · ⲥⲱⲧⲙ̅ ϫⲉ ⲁ ⲡⲉⲕ ⲥⲱⲙⲁ ⲧⲁⲣⲁⲥⲥⲉ ⲉⲣⲟ ⲕ ⲛ̅ ⲟⲩ ⲕⲟⲩⲓ ⲛ̅ ⲟⲩ ϩⲟⲟⲩ · ⲙⲉ ⲥ ⲟⲩⲱⲙ ⲟⲩⲇⲉ ⲙⲉ ⲥ ⲥⲱ · ⲉ ⲥ ⲗⲩⲡⲉⲓ ⲉⲧⲃⲏⲏⲧ ⲕ̅ · ϣⲉ ⲡⲉⲕ ⲟⲩϫⲁⲓ ⲱ̅ ⲡⲁ ϣⲏⲣⲉ ⲃⲓⲕⲧⲱⲣ · ⲙ̅ ⲡⲉ ϩⲟⲟⲩ ⲛ̅ⲧ ⲁ ⲩ ϫⲡⲟ ⲕ ⲛⲁ ⲓ · ⲁ ⲓ ⲡⲣⲟⲥⲭⲁⲣⲓⲍⲉ ⲛ̅ ϫⲟⲩⲱⲧ ⲛ̅ ⲕⲉ ⲇⲉⲛⲁⲣⲓⲟⲛ ⲛ̅ ⲛⲟⲩⲃ ⲉ ⲡ ⲣ̅ⲡⲉ ⲙ̅ ⲡ ⲁⲡⲟⲗⲗⲱⲛ · ⲉ ⲓ ⲙⲏⲣ ⲉ ⲓ ⲥⲱϩⲣ̅ ⲉ ⲓ ⲛⲟⲩϫⲕ̅ · ⲡⲉⲕ ϣⲟⲙⲛ̅ⲧ̅ ⲅⲁⲣ ⲛ̅ⲧ ⲁ ⲩ ϫⲡⲟ ⲕ ⲛⲁ ⲓ · ⲁ ⲓ ϣⲡ̅ ⲧⲟⲟⲧ ⲥ̅ ⲛ̅ ⲧ ϣⲉⲉ̅ⲣⲉ ⲛ̅ ⲃⲁⲥⲓⲗⲉⲓⲧⲏⲥ ⲛⲁ ⲕ ⲛ̅ ⲥϩⲓⲙⲉ · ⲧⲉⲛⲟⲩ ϭⲉ ϣⲉ ⲡⲉⲕ ⲟⲩϫⲁⲓ ⲱ̅ ⲡⲁ ϣⲏⲣⲉ ⲃⲓⲕⲧⲱⲣ ⲉⲕϣⲁⲛ ⲟⲩⲱ̅ϣⲧ̅ ⲛ̅ ⲛ̅ ⲛⲟⲩⲧⲉ ⲉⲧ ⲧⲁⲓⲏⲩ ⲙ̅ ⲡ ⲣ̅ⲣⲟ · ϯ ⲛⲁ ⲭⲁⲣⲓⲍⲉ ⲛⲁ ⲕ ⲛ̅ ⲕⲉ ⲙⲁⲁⲃ ⲛ̅ ⲕⲉⲛⲇⲩ ⲛⲁⲣⲓⲟⲛ ⲛ̅ ⲛⲟⲩⲃ · ⲭⲱⲣⲓⲥ ⲛ ⲉⲛⲧ ⲁ ⲓ ⲧⲟϣ ⲟⲩ ⲉ ⲧⲁⲁ ⲩ ⲛⲁ ⲕ · ⲃⲁⲥⲓⲗⲉⲓⲧⲏⲥ ⲇⲉ ⲙⲛ̅ ⲉⲩϩⲁⲓⲟⲥ ⲁ ⲩ ϯ ⲡⲉⲩ ⲟⲩⲟⲓ ⲉ̅ ⲁⲡⲁ ⲃⲓⲕⲧⲱⲣ ⲡⲉϫⲁ ⲩ ⲛⲁ ϥ · ϫⲉ ⲁⲗⲏⲑⲱⲥ ⲧⲛ̅ ⲡⲁⲣⲁ ⲧⲏⲣⲉⲓ ⲉⲣⲟ ⲕ ⲙ̅ ⲙⲏⲏⲛⲉ ϩⲱⲥ ⲣⲱⲙⲉ ⲉⲗⲉⲩⲑⲉⲣⲟⲥ · ⲧⲉⲛⲟⲩ ϭⲉ ⲁ ⲕ ⲣ̅ ⲑ ⲉ ⲛ̅ ⲛⲓ̈ ϩⲙ̅ϩⲁⲗ ⲛ̅ⲛⲁϩⲣⲁ ⲛ · ⲉⲧⲃⲉ ⲟⲩ ϭⲉ ⲡⲉⲕ ϩⲏⲧ ⲉⲓⲟ̅ⲣⲙ̅ ⲉⲃⲟⲗ ⲛ̅ ⲧⲉⲓ̈ ϩⲉ ⲙ̅ⲡⲉ ⲕ ⲥⲱⲧⲙ̅ ⲛ̅ⲥⲁ ⲡⲕ̅ ⲉⲓⲱⲧ ⲉ ϥ ⲡⲁⲣⲁⲕⲁⲗⲉⲓ ⲙ̅ⲙⲟ ⲕ · ⲟⲩⲇⲉ ⲙ̅ⲡⲉ ⲕ ϣⲓⲡⲉ ϩⲏⲧ ⲛ̅ ⲉ ⲛ ⲡⲣⲟⲥⲕⲩⲛⲉⲓ ⲛⲁ ⲕ · Ⲁ ϥ ⲛⲟⲩϭⲥ̅ ⲇⲉ ⲛ̅ϭⲓ ⲁⲡⲁ ⲃⲓⲕⲧⲱⲣ ⲁ ϥ ⲱϣ ⲉⲃⲟⲗ ⲉ ϥ ϫⲱ ⲙ̅ⲙⲟ ⲥ · ϫⲉ ⲡ ⲛⲟⲩⲧⲉ ⲛⲉⲕ ⲃⲁⲗ ⲛⲁⲩ ⲛⲉⲕ ⲙⲁⲁϫⲉ ⲥⲱⲧⲙ̅ · ϫⲉ ⲛ̅ ⲑ ⲉ ⲉⲧ ⲉⲓ ⲟⲩⲱϣ ⲉ̅ ⲱⲛϩ̅ · ϯ ⲟⲩⲱϣ ⲉ ⲧⲣⲉ ⲟⲩⲟⲛ ⲛⲓⲙ ⲱ̅ⲛϩ̅ ⲛⲙ̅ⲙⲁ ⲓ · ⲛ̅ ϯ ϥⲑⲱⲛⲉⲓ ⲁⲛ · ⲕ ⲑⲉⲱ̅ⲣⲉⲓ ϭⲉ ⲡ ⲛⲟⲩⲧⲉ ⲛ̅ ⲛ ⲉⲧ ⲟⲩ ⲉⲓⲣⲉ ⲙ̅ⲙⲟ ⲟⲩ ⲛⲁ ⲓ · Ϩⲱⲥⲧⲉ ⲛ̅ ⲥⲉ ϫⲟⲟ ⲥ ⲛⲁ ⲓ ϫⲉ ϫⲓ ⲙⲁⲁⲃ ⲛ̅ ⲕⲉⲛⲇⲩ ⲛⲁⲣⲓⲟⲛ ⲛ̅ ⲛⲟⲩⲃ ⲛ ⲅ̅ ⲁⲣⲛⲁ ⲛ̅ ⲓⲥ̅ ϩⲛ̅ ⲧ ⲙⲏⲏⲧⲉ ⲙ̅ ⲡⲉⲓ ⲙⲏⲏϣⲉ · ⲙⲏ ⲉ ⲧⲉⲧⲛ̅ ⲙⲉⲉⲩⲉ ϫⲉ ⲁⲛⲅ̅ ⲓⲟⲩⲇⲁⲥ ϩⲱ ⲡ ⲉ ⲛⲧ ⲁ ϥ ϯ ⲉⲃⲟⲗ ⲙ̅ ⲡⲉϥ ϫⲥ̅ ϩⲁ ⲙⲁⲁⲃ ⲛ̅ ϩⲁⲧ · ⲉⲧⲃⲉ ⲡⲁⲓ ⲁ ϥ ⲕⲗⲏⲣⲟⲛⲟⲙⲉⲓ ⲙ̅ ⲡ ⲕⲁⲕⲉ ⲉ ⲧ ⲉⲧ ϩⲓⲃⲟⲗ ϣⲁ ⲉ̅ⲛⲉϩ · ϣⲉ ⲛⲉ ϣⲗⲏⲗ ⲛ̅ ⲛ ⲉⲧ ⲟⲩⲁⲁⲃ · ϫⲉ ⲛ̅ ϯ ⲙ̅ⲡϣⲁ ⲁⲛ ⲛ̅ ⲱⲣⲕ̅ ⲙ̅ ⲡ ⲣⲁⲛ ⲙ̅ ⲡ ⲛⲟⲩⲧⲉ · ϫⲉ ⲉⲕϣⲁⲛ ⲭⲁⲣⲓⲍⲉ ⲛⲁ ⲓ ⲙ̅ ⲡ ⲕⲟⲥⲙⲟⲥ ⲧⲏⲣ ϥ̅ · ⲙⲛ̅ ⲧ ⲙⲛ̅ⲧ ⲉⲣⲟ ⲛ̅ ⲇⲓⲟⲕⲗⲏ ϯⲁⲛⲟⲥ · ⲙⲛ̅ ⲛⲉϥ ⲭⲣⲏⲙⲁ · ⲙⲛ̅ ⲛⲉϥ ⲛⲟⲩⲧⲉ ⲛ̅ ϩⲁⲧ ϩⲓ ⲛⲟⲩⲃ ⲛ̅ⲧ ⲁ ϥ ⲧⲁⲙⲓ̈ⲟ ⲟⲩ · ⲛ̅ ϯ ⲛⲁ ⲑⲩⲥⲓⲁⲍⲉ ⲁⲛ · ϥ ⲥⲏϩ ⲅⲁⲣ ϫⲉ ⲉⲕϣⲁⲛ ϯ ϩⲏⲩ ⲙ̅ ⲡ ⲕⲟⲥ[ⲙⲟⲥ] ⲧⲏⲣ ϥ̅ · ⲛ ⲅ̅ ϯ ⲟ̅ⲥⲉ ⲛ̅ ⲧⲉⲕ ⲯⲩⲭⲏ · ⲟⲩ ⲡⲉ ⲡ ϩⲏⲩ · ⲉⲓⲉ ⲛ ⲅ̅ ⲥⲟⲟⲩⲛ ⲁⲛ · ϫⲉ ⲉⲓⲥ ⲙⲛⲧ̅ ⲥⲛⲟⲟⲩⲥ ⲛ̅ ⲣⲟⲙⲡⲉ ⲉ ⲡ ⲟⲟⲩ · ⲉ ⲓ ⲛⲏⲥⲧⲉⲩⲉ ϫⲓⲛ ⲡ ⲥⲁⲃⲃⲁⲧⲟⲛ ϣⲁ ⲡ ⲥⲁⲃⲃⲁⲧⲟⲛ · ⲙ̅ⲡ ⲉⲓ ϫⲱⲕⲙ̅ ϩⲛ̅ ⲟⲩ ⲥⲓⲟⲟⲩⲛ · Ⲛⲁⲓ ⲇⲉ ⲛ̅ⲧⲉⲣⲉ ϥ ⲥⲱⲧⲙ̅ ⲉⲣⲟ ⲟⲩ ⲛ̅ϭⲓ ϩⲣⲱⲙⲁⲛⲟⲥ ⲛ̅ ⲧⲟⲟⲧ ϥ̅ ⲙ̅ ⲡⲉϥ ϣⲏⲣⲉ ⲃⲓⲕⲧⲱⲣ · ⲡⲉϫⲁ ϥ ϫⲉ ϣⲉ ⲡ ⲟⲩϫⲁⲓ ⲙ̅ ⲡ ⲁⲡⲟⲗⲗⲱⲛ · ϯ ⲛⲁ ⲡⲁⲣⲁⲇⲓⲇⲟⲩ ⲙ̅ⲙⲟ ⲕ ⲉⲧⲟⲟⲧ ϥ̅ ⲙ̅ ⲡ ⲣ̅ⲣⲟ ⲛ ϥ̅ ⲧⲁⲕⲟ ⲕ · ϩⲱⲥⲧⲉ ⲛ ⲅ̅ ⲥⲟⲟⲩⲛ ⲁⲛ · ϫⲉ ⲁ ⲓ ⲟⲩⲱ̅ ⲉ ⲓ ⲉⲓⲙⲉ · ϫⲉ ⲁ ⲕ ⲕⲁ[ⲧⲁ]ⲫⲣⲟⲛⲉⲓ ⲛ̅ ⲛ̅ ⲛⲟ ⲙⲟⲥ · ϥ ⲥⲏϩ ⲅⲁⲣ ϫⲉ ⲉⲣϣⲁⲛ ⲟⲩ ϣⲏⲣⲉ ⲣ̅ ⲁⲧ ⲥⲱⲧⲙ̅ ⲛ̅ⲥⲁ ⲡⲉϥ ⲉⲓⲱⲧ · ⲉⲩⲉ ϩⲱⲧⲃ̅ ⲙ̅ⲙⲟ ϥ · Ⲁⲡⲁ ⲃⲓⲕⲧⲱⲣ ⲇⲉ ⲡⲉϫⲁ ϥ ⲙ̅ ⲡⲉϥ ⲉⲓⲱⲧ · ϫⲉ ⲉⲓⲥ ϩⲏⲏⲧⲉ ⲙ̅ ⲡ ⲟⲟⲩ ⲁ ϥ ϫⲱⲕ ⲉⲃⲟⲗ ⲛ̅ϭⲓ ⲡ ⲉⲧ ⲥⲏϩ · ϫⲉ ⲟⲩⲛ̅ ⲟⲩ ⲉⲓⲱⲧ ⲛⲁ ⲡⲁⲣⲁⲇⲓⲇⲟⲩ ⲙ̅ ⲛⲉϥ ϣⲏⲣⲉ ⲉ̅ ⲡ ⲙⲟⲩ · ⲉⲕϣⲁⲛ ⲡⲁⲣⲁⲇⲓⲇⲟⲩ ⲙ̅ⲙⲟ ⲓ ⲟⲛ ⲱ̅ ⲡⲁ ⲉⲓⲱⲧ · ⲟⲩⲛ̅ⲧⲁ ⲓ ⲡ ⲉⲧ ⲛⲁ ⲃⲟⲏⲑⲉⲓ ⲉⲣⲟ ⲓ :— ⲙⲏ ⲛⲁⲛⲟⲩ ⲓ ⲣⲱ ⲛ̅ ⲑ ⲉ ⲙ̅ ⲡ ⲧⲱⲃⲉ ⲙ̅ ⲡⲁ ϫⲥ̅ · ⲉⲣⲉ ⲛ ⲓⲟⲩⲇⲁⲓ ⲁⲁϩⲉ̅ ⲣⲁⲧ ⲟⲩ ⲉ ⲣⲟ ϥ · ⲟⲩⲱϣ ⲉⲃⲟⲗ ϫⲉ ⲥ⳨ⲟⲩ ⲙ̅ⲙⲟ ϥ · ⲁⲩⲱ ⲟⲛ ⲛⲉ ⲩ ϯ ⲁⲁⲥ ⲛⲁ ϥ ⲡⲉ · ⲛ̅ⲧⲟϥ ⲇⲉ ⲙ̅ⲡⲉ ϥ ⲧⲱⲱⲃⲉ ⲛ̅ ⲟⲩ ⲡ ⲉⲑ ⲟⲟⲩ ⲉ ⲡ ⲙⲁ ⲛ̅ ⲟⲩ ⲡ ⲉⲑ ⲟⲟⲩ · ⲁⲗⲗⲁ ⲁ ϥ ϣⲛ̅ ϩⲧⲏ ϥ ⲉϩⲣⲁⲓ̈ ⲉϫⲱ ⲟⲩ · ⲁⲩⲱ ⲟⲛ ϥ ϩⲟⲣϣ̅ ⲛ̅ ϩⲏⲧ ⲉ ϩⲣⲁⲓ̈ ⲉϫⲙ̅ ⲡⲉⲓ ⲙⲏⲏϣⲉ ⲧⲏⲣ ϥ̅ ⲙ̅ ⲡ ⲟⲟⲩ · ⲙⲛ̅ ⲡⲉⲓ ⲣ̅ⲣⲟ ⲛ̅ ⲁⲛⲟⲙⲟⲥ ⲉⲧ ⲉⲓⲣⲉ ⲛ̅ ⲧⲉⲓ ⲡⲗⲁⲛⲏ ⲛ̅ ⲧ ⲙⲏⲏ̅ⲧⲉ ⲛ̅ ⲧⲉⲓ ⲡⲟⲗⲓⲥ ·
Ϩ ⲞⲘⲞⲒⲰⲤ ⲞⲨ ϨⲞⲘⲞⲖⲒⲀ Ⲉ Ⲁ Ϥ ⲦⲀⲨⲞ Ⲥ ϨⲚ̅ ⲔⲰⲤⲦⲀⲚⲦⲒⲚⲞⲨⲠⲞⲖⲒⲤ ϨⲚ̅ Ⲧ ⲈⲔⲔⲖⲎ ⲤⲒⲀ Ⲛ ⲀⲚⲐⲈⲘⲒⲞⲤ Ⲛ̅ϬⲒ ⲠⲢⲞⲔⲖⲞⲤ Ⲡ ⲈⲠⲒ ⲤⲔⲞⲠⲞⲤ Ⲛ̅ ⲔⲨⲌⲒⲔⲞⲤ ϨⲚ̅ Ⲧ ⲔⲨⲢⲒⲀⲔⲎ Ⲙ̅ Ⲡ ⲂⲰⲖ ⲈⲂⲞⲖ · ϨⲘ̅ Ⲡ ⲦⲢⲈ Ⲩ ⲐⲘ̅ⲤⲞ Ϥ ⲈϪⲚ̅ Ⲧ ⲔⲀⲐⲈⲆⲢⲀ Ⲛ Ⲧ̅ ⲘⲚ̅Ⲧ̅ ⲀⲢⲬⲎⲈⲠⲒⲤⲔⲞⲠⲞⲤ Ⲉ Ϥ Ⲙ̅ⲘⲀⲨ Ⲛ̅ϬⲒ ⲚⲈⲤⲦⲞⲢⲒⲞⲤ Ⲡ ϨⲀⲒⲢⲈⲦⲒⲔⲞⲤ · ◈ — ◈ — ◈ : Ⲙ ⲁⲣⲉ ⲧⲉ ϣⲡⲏⲣⲉ ⲙ̅ ⲙ̅ⲡϣⲁ̅ ⲙ̅ ⲡⲉⲛ ⲥⲱⲧⲏⲣ ϫⲣⲟ̅ ⲉ ⲛⲉⲛ ϣⲁϫⲉ · ⲙⲁⲣⲉ ⲥ ϭⲱϫⲃ̅ ⲛ̅ϭⲓ ⲧ ⲙⲛ̅ⲧ ⲣⲉϥ ϫⲉ ⲛⲟϭ ⲛ̅ ϣⲁϫⲉ ⲙ̅ ⲡⲉⲛ ⲗⲁⲥ ⲛ̅ ⲛⲁϩⲣⲛ̅ ⲧⲉⲓ̈ ϣⲡⲏⲣⲉ ⲙ̅ ⲡ ⲟⲟⲩ · ⲉⲃⲟⲗ ϫⲉ ⲥ ⲛⲁ ϣ ⲡⲱϩ ⲁⲛ ⲉ ⲡ ϣⲓ ⲛ ⲛ̅ ⲧⲁϣⲉ ⲟⲉⲓϣ ⲛ̅ ⲧ ⲙⲛ̅ⲧ̅ ⲣⲉϥ ⲣ̅ ⲡ ⲉⲧ ⲛⲁⲛⲟⲩ ϥ ⲙ̅ ⲡ ⲉⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ ϩⲁⲣⲟ ⲛ · ⲕⲁⲧⲁ ⲡⲉⲥ ⲙ̅ϣⲁ̅ · ⲁϣ ⲅⲁⲣ ⲡⲉ ⲡ ϩⲱⲃ ⲉⲛⲧ ⲁ ϥ ϣⲱⲡⲉ ⲛ̅ ⲧⲉⲓ̈ ϩⲉ ϫⲓⲛ ⲛ ⲉⲛⲉϩ · ⲛ̅ ⲑ ⲉ ⲙ̅ⲡⲉ ⲧⲛ ⲛⲁⲩ ⲉⲣⲟ ϥ · ⲧⲉⲛⲟⲩ ϩⲛ̅ ⲟⲩ ⲡⲓⲥⲧⲓⲥ · ⲛ̅ⲧ ⲁ ⲁϣ ⲛ̅ ⲛⲟⲩⲥ ⲙⲉⲉⲩⲉⲉ ⲟⲛ ⲛ̅ ⲧⲉⲓ ϩⲉ ⲉⲛⲉϩ · ⲏ̅ ⲛ̅ⲧ ⲁ ⲁϣ ⲛ̅ ⲗⲟⲅⲓⲥⲙⲟⲥ ⲙⲟⲕⲙⲉⲕ ⲉⲣⲟ ϥ ⲉⲛⲉϩ · Ⲏ ̅ ⲁϣ ⲡⲉ ⲡ ϩⲏⲧ̅ ⲉⲛⲧ ⲁ ϥ ⲡⲗⲁⲥⲥⲉ ⲙ̅ⲙⲟ ϥ · ⲏ̅ ⲁϣ ⲡⲉ ⲡ ϣⲁϫⲉ ⲉⲛⲧ ⲁ ϥ ϫⲟⲟ ϥ · ⲏ̅ ⲡ ⲃⲁⲗ ⲉⲛⲧ ⲁ ϥ ⲛⲁⲩ ⲉ ⲣⲟ ϥ · ⲏ̅ ⲡ ⲙⲁⲁϫⲉ ⲉⲛⲧ ⲁ ϥ ⲥⲱⲧⲙ̅ ⲉ ⲧⲉⲓ̈ ⲥⲙⲏ̅ ⲛ̅ ϣⲡⲏⲣⲉ ⲛ̅ ⲧⲉⲓ̈ ⲙⲉ̅ · ⲉⲧⲉ ⲡⲁⲓ̈ ⲡⲉ ⲡⲉ ⲭ̅ⲥ̅ ⲉⲛⲧ ⲁ ϥ ϫⲓ ⲥⲁⲣⲝ̅ ϩⲛ̅ ⲟⲩ ⲙⲉ̅ · ⲉ ⲁ ϥ ⲭⲁⲣⲓⲍⲉ ⲛⲁ ⲛ ⲙ̅ ⲡ ⲱⲛϩ̅ · ⲙ̅ⲡⲉ ⲡ ⲣⲏ̅ ⲛⲁⲩ ⲉ ⲡ ⲇⲓⲁⲃⲟⲗⲟⲥ ⲉⲛⲉϩ ⲉ ⲩ ⲥⲧⲏⲗⲓⲟⲩⲉ ⲙ̅ⲙⲟ ϥ ϩⲓϫⲙ̅ ⲡ ϣⲉ̅ ϩⲁⲣⲟ ⲛ · ϩⲓϫⲙ̅ ⲡⲉ ⲥ⳨ⲟ̅ⲥ̅ · Ⲟ ⲩⲇⲉ ⲙ̅ⲡ ϥ̅ ⲛⲁⲩ ⲉⲣⲟ ϥ ⲉ ϥ ϣⲱⲡ̅ ⲛ̅ ⲧⲉⲛ ⲫⲩⲥⲓⲥ ϩⲁ ⲡ ⲥⲁϩⲟⲩ · ⲟⲩⲇⲉ ⲙ̅ⲡ ⲟⲩ ⲧⲁⲁ ϥ ⲉⲃⲟⲗ ⲉⲛⲉϩ · ⲉ ⲧⲣⲉ ϥ ⲥⲱⲧⲉ ⲙ̅ ⲡ ⲕⲟⲥⲙⲟⲥ ϩⲁ ⲙⲁⲁⲃ ⲛ̅ ϩⲁⲧ̅ · ⲟⲩⲇⲉ ⲙ̅ ⲡⲉ ⲡⲁⲑⲟⲥ · ⲏ̅ ⲙⲟⲩ ⲛ̅ⲧⲟϥ ⲛ̅ ⲁⲧ ⲛⲟⲃⲉ ϣⲱⲡⲉ ⲉⲛⲉϩ ⲙ̅ ⲙⲁ̅ ⲛ̅ ⲟⲩⲱⲧϩ̅ ⲙ̅ ⲡ ⲛⲟⲃⲉ · ⲟⲩⲇⲉ ⲙ̅ⲡ ⲟⲩ ϭⲁⲓ̈ⲟ̅ ⲉⲃⲟⲗ ⲙ̅ ⲡ ⲧⲏⲣⲁⲛⲟⲥ ⲉⲛⲉϩ ϫⲉ ⲟⲩ ⲁⲧ ⲉⲓ̈ⲱⲧ ⲡⲉ ⲕⲁⲧⲁ ⲥⲁⲣⲝ̅ · ⲏ̅ ϫⲉ ⲁ ⲩ ⲁϣⲧ ϥ̅ ⲉ ⲡ ϣⲉ · ⲉ ⲧⲣⲉ ϥ ⲥⲉⲕ ⲟⲩⲟⲛ ⲛⲓⲙ ϣⲁⲁ ⲣⲟ ϥ · ⲏ̅ ⲉ ϯ ⲱⲛϩ̅ ⲛⲁ ⲩ · ⲟⲩⲇⲉ ⲙ̅ⲡⲉ ⲧⲁⲫⲟⲥ ⲛ̅ⲧ ⲁ ϥ ϣⲱⲡ ⲉⲣⲟ ϥ ⲉⲛⲉϩ ⲛ ⲟⲩ ⲕⲱⲱⲛⲥ̅ ⲛ̅ ⲣⲉϥ ϣⲱⲗ ⲙ̅ ⲡ ⲙⲟⲩ · Ⲙ ̅ⲡⲉ ⲧ ⲡⲉ̅ ⲣ̅ ⲕⲁⲕⲉ ϩⲛ̅ ⲧ ⲙⲏⲏⲧⲉ ⲙ̅ ⲡⲉ ϩⲟⲟⲩ ⲉⲛⲉϩ ⲉⲧⲃⲉ ⲡ ⲉⲧ ⲙ̅ⲙⲁⲩ · ϫⲉⲕⲁⲥ ⲉ ⲛⲉ ⲥ ⲛⲁⲩ ⲉ ⲡⲉⲧⲣⲁⲙⲙⲁ̅ ⲉⲛⲧ ⲁ ⲩ ⲧⲟⲗⲙⲁ̅ ⲉⲣⲟ ϥ ⲉϩⲟⲩⲛ ⲉ ⲡ ⲛⲟⲩⲧⲉ · ϩⲱⲥ ⲧⲉ ⲉ ϫⲱϩ ⲉ ⲧⲉϥ ⲥⲁⲣⲝ̅ · Ⲟ ⲩⲇⲉ ⲙ̅ⲡⲉ ⲁⲙⲛ̅ⲧⲉ ⲥⲧⲱⲧ̅ ⲉⲧⲃⲉ ⲡ ⲉⲧ ⲙ̅ⲙⲁⲩ ⲡⲁⲓ̈ ⲉⲛⲧ ⲁ ϥ ⲟⲙⲕ ϥ̅ · ⲟⲩⲇⲉ ⲙ̅ⲡⲉ ⲡ ⲕⲁϩ ⲕⲁⲗⲗⲱⲡⲓⲍⲉ ⲉⲛⲉϩ ϩⲛ̅ ⲟⲩ ⲙ̅ϩⲁⲁⲩ · ⲛ̅ⲧ ⲁ ϥ ⲛ ⲧ̅ ⲙⲛⲧ̅ ⲣⲉϥ ϯ ⲱⲛϩ̅ · ⲙⲁⲗⲗⲟⲛ ⲇⲉ ϩⲛ̅ ⲟⲩ ⲙϩⲁⲁⲩ ⲁⲛ ⲁⲗⲗⲁ ϩⲛ̅ ⲟⲩ ⲛⲩⲙⲫⲱⲛ · ⲙ̅ⲡ ϥ̅ ⲧⲁⲕⲟ̅ ⲅⲁⲣ ⲛ̅ϭⲓ ⲡ ⲉⲛⲧ ⲁ ⲩ ⲧⲟⲙⲥ ϥ̅ ⲛ̅ϩⲏⲏⲧ ϥ̅ : ⲁⲗ ⲗⲁ ⲛ̅ⲧ ⲁ ϥ ϣⲱⲡⲉ ⲛ̅ ⲛⲩⲙⲫⲓⲟⲥ ⲛ̅ϭⲓ ⲡⲉ ⲛⲧ ⲁ ϥ ⲃⲱⲕ ⲉ ⲡ ⲉⲥⲏⲧ̅ · Ⲙ ̅ⲡ ⲟⲩ ϫⲡⲉ ⲗⲁⲁⲩ ⲙ̅ ⲫⲩⲥⲓⲥ ⲉⲛⲉϩ ⲉ ⲁ ϥ ⲣ̅ ϣⲟⲙⲛⲧ̅ ⲛ̅ ϩⲟⲟⲩ ⲙⲛ̅ ϣⲟⲙⲧⲉ ⲛ ⲟⲩϣⲏ̅ ϩⲙ̅ ⲡ ⲕⲁϩ · ⲁⲩⲱ ⲁ ϥ ⲧⲱⲟⲩⲛ · ⲉⲙⲏⲧⲧⲉⲓ ⲉ ⲡ ⲉⲛⲧ ⲁ ϥ ⲡⲗⲁⲥⲥⲉ ⲙⲁⲩⲁⲁ ϥ ϩⲛ̅ ϩⲏⲧ ⲥ̅ ⲛ ⲧ̅ ⲡⲁⲣⲑⲉⲛⲟⲥ ⲛ ⲟⲩ ⲣ̅ⲡⲉ̅ ⲙ̅ ⲡⲉϥ ⲥⲱⲙⲁ̅ ⲕⲁⲧⲁ ⲑ ⲉ ⲉⲧ ϥ̅ ⲥⲟⲟⲩⲛ ⲉ ⲛⲧⲟϥ ⲡ ⲉⲛⲧ ⲁ ϥ ⲧⲱⲟⲩⲛ ϩⲙ̅ ⲡ ⲙⲉϩ ϣⲟⲙⲛ̅ⲧ̅ ⲛ̅ ϩⲟⲟⲩ · Ⲉ ⲁ ϥ ⲧⲟⲩⲛⲉⲥ ⲡⲉ ⲣⲡⲉ̅ ⲉⲛⲧ ⲁ ϥ ϥⲟⲗ ϥ̅ ⲉⲃⲟⲗ ⲉ ⲃⲟⲗ ⲉ ϩⲛⲁ ϥ ϩⲓⲧⲙ̅ ⲡ ⲙⲟⲩ · ⲉ ⲁ ϥ ⲟⲩⲱⲛϩ̅ ⲉⲃⲟⲗ ⲛ̅ ⲧ ⲁ ⲛⲁⲥⲧⲁⲥⲓⲥ ϩⲓⲧⲛ̅ ⲧ ⲛⲁⲁⲕⲉ ⲛ ⲧ̅ ⲡⲁⲣⲑⲉⲛⲟⲥ · Ϩ ⲙ̅ ⲡⲉⲓ ⲙⲁ ⲙⲉⲛ ⲉ ϣⲁⲣⲉ ⲡⲉ ⲭⲣⲟⲛⲟⲥ ⲧⲁϩⲉ ⲡⲉ ϫⲡⲟ̅ · ⲙ̅ ⲡⲉⲓ̈ ⲙⲁ ⲇⲉ ϩⲱⲱ ϥ ⲡ ⲉⲧ ϭⲙ̅ϭⲟⲙ ⲡ ⲉⲧ ⲧⲁϣⲉ ⲟⲉⲓϣ ϩⲛ̅ ⲟⲩ ϭⲉⲡⲏ̅ · ⲙ̅ⲡⲉ ⲗⲁⲁⲩ ⲛ̅ ϩⲓⲉⲓⲃ ⲉ ⲁ ⲩ ⲧⲁⲗⲟ ϥ ⲉϫⲙ̅ ⲡⲉ ⲑⲩⲥⲓⲁⲥⲧⲏⲣⲓⲟⲛ̅ · ϥⲓ ⲙ̅ ⲡ ⲛⲟⲃⲉ ⲙ̅ ⲡ ⲕⲟⲥⲙⲟⲥ · ⲉ ⲙⲏⲧⲧⲉⲓ̅ ⲉ ⲡⲉ ⲟⲩⲟⲉⲓϣ ⲉⲛⲧ ⲁ ⲡ ⲛⲟⲩⲧⲉ ϫⲓ ⲙⲟⲣⲫⲏ̅ ⲛ̅ ϩⲙ̅ϩⲁⲗ · Ⲁ ⲩⲱ ⲁ ϥ ⲡⲗⲁⲥⲥⲉ ⲙ̅ ⲡ ⲥⲱⲙⲁ̅ ⲛ ⲁⲧ ϣⲁϫⲉ ⲉⲣⲟ ϥ · ⲁ ϥ ⲧⲁⲁ ϥ ϩⲓⲱⲱ ϥ · ⲡⲁⲓ̈ ⲇⲉ ⲧⲉϥ ⲥⲁⲣⲝ̅ ⲙⲉⲛ ⲡⲉ ⲡ ⲱⲛϩ̅ · ⲡⲉϥ ⲥⲛⲟϥ ⲇⲉ ⲡⲉ ⲡ ⲥⲱⲧⲉ · ⲡⲉ ⲡⲛⲁ̅ ⲇⲉ ⲡⲉ ⲧⲉ ⲥⲫⲣⲁⲅⲓⲥ · ⲧⲉ ⲫⲩⲥⲓⲥ ⲇⲉ ⲙ̅ ⲡ ⲛⲟⲩⲧⲉ ⲙⲛ̅ ⲧⲥ̅ ⲁⲣⲭⲏ̅ · ⲕⲁⲗⲱⲥ ⲟⲩⲛ ⲁ ϥ ϫⲟⲟ ⲥ ⲛ̅ϭⲓ ⲡ ⲙⲁⲅⲁⲣⲓⲟⲥ ⲡⲁⲩⲗⲟⲥ ϫⲉ ⲁ ⲛ ⲁⲣⲭⲁⲓⲟⲛ ⲟⲩⲉⲓ̈ⲛⲉ · ⲉⲓⲥ ϩⲏⲏⲧⲉ ⲁ ϩⲉⲛ ⲃⲣ̅ⲣⲉ ϣⲱⲡⲉ · ⲧⲁⲓ̈ ⲧⲉ ⲑ ⲉ ⲛ̅ⲧ ⲁ ⲡⲉ ⲛⲧ ⲁ ϥ ⲉⲓ̈ ⲉ ⲡ ⲉⲥⲏⲧ̅ ⲉⲃⲟⲗ ⲛ̅ϩⲏⲧ ⲥ̅ ⲥⲙⲟⲩ ⲉ ⲧⲉⲛ ϭⲓⲛ ⲃⲱⲕ ⲉϩⲣⲁⲓ̈ · ⲟⲩ ⲕⲁϩ ⲛ̅ ⲃⲣ̅ⲣⲉ · ⲡⲁⲓ̈ ⲉⲛⲧ ⲁ ⲡ ⲉⲛⲧ ⲁ ⲩ ⲕⲁⲁ ϥ ϩⲛ̅ ⲟⲩ ⲟⲙϥ̅ ⲧⲃ̅ⲃⲟ ϥ ϩⲓⲧ̅ⲛ̅ ⲧ ⲥⲁⲣⲝ̅ ⲉⲛⲧ ⲁ ⲩ ϫⲧⲟ ⲥ ⲛ̅ϩⲏⲧ ϥ̅ · Ⲟ ⲩ ⲑⲁⲗⲁⲥⲥⲁ ⲛ̅ ⲃⲣ̅ⲣⲉ ⲉ ⲥ ϩⲗⲟⲩⲗⲱⲟⲩ · ⲏ̅ ⲉ ⲥ ϫⲟⲥⲉ · ⲉ ⲙⲡⲉ ⲧⲁϭⲥⲉ ⲛ̅ ⲣⲱⲙⲉ ⲛ̅ ⲥⲁⲣⲝ̅ ⲙⲟⲟϣⲉ ϩⲓϫⲱ ⲥ · ⲟⲩⲇⲉ ⲙ̅ⲡ ⲟⲩ ⲟⲣ̅ ϣⲟ ⲥ ϩⲓⲧⲙ̅ ⲡ ⲛⲟⲃⲉ · ⲟⲩ ⲃⲓⲟⲥ ⲛ̅ ⲃⲣ̅ⲣⲉ · ⲡⲁⲓ̈ ⲉⲛⲧ ⲁ ϥ ⲧⲣⲉ ⲡ̅ ⲡⲟⲗⲉⲙⲟⲥ ⲗⲟ̅ ⲟⲩⲃⲏ ϥ · ⲁ ϥ ⲙⲁϩ ϥ̅ ⲉ ⲁ ϥ ϫⲟⲕ ϥ̅ ⲉⲃⲟⲗ ϩⲛ̅ ⲟⲩ ⲉⲓ̈ⲣⲏⲛⲏ · ⲟⲩ ⲙⲛ̅ⲧ̅ ⲣⲱⲙⲉ ⲛ̅ ⲃⲣ̅ⲣⲉ · ⲧⲁⲓ̈ ⲉⲛⲧ ⲁ ϥ ϫⲟⲕⲙ ⲉⲥ ⲉ ⲁ ϥ ⲉⲓ̈ⲁⲁ ⲥ ⲉⲃⲟⲗ ϩⲛ̅ ⲟⲩ ⲙⲟⲟⲩ · Ⲉ ⲁ ϥ ⲟⲩⲟⲧϩ ⲥ̅ ⲛ̅ ⲕⲉ ⲥⲟⲡ̅ ϩⲙ̅ ⲡ ⲕⲱϩⲧ̅ ⲙ̅ⲡⲉ ⲡⲛ̅ⲁ̅ ⲉⲧ ⲟⲩⲁⲁⲃ · ⲟⲩ ϣⲙ̅ϣⲉ ⲛ̅ ⲃⲣ̅ⲣⲉ · ⲟⲩ ⲕⲉⲧⲧⲉⲓ ⲅⲁⲣ ⲙⲛ̅ ⲥⲟⲩ ⲥⲟⲟⲩϣⲉ ⲅⲁⲣ ⲛ̅ ⲕⲉ ⲥⲟⲡ̅ ⲟⲩⲇⲉ ⲥⲃ̅ⲃⲉ · ⲁⲗⲗⲁ ⲉ ⲩ ϣⲙ̅ϣⲉ ϩⲛ̅ ⲟⲩ ⲡⲓⲥⲧⲓⲥ · ⲉ ⲩ ϯ ⲉⲟⲟⲩ ϩⲛ̅ ⲟⲩ ⲟⲩⲥⲓⲁ ⲛ̅ ⲟⲩⲱⲧ̅ · ⲛ̅ ϣⲟⲙⲧⲉ ⲛ̅ ϩⲩⲡⲟⲥⲧⲁⲥⲓⲥ · Ⲛ ⲁⲓ̈ ⲛⲉ ⲧϥ̅ ⲧⲁϣⲉ ⲟⲉⲓϣ ⲙ̅ⲙⲟ ϥ ⲛⲁ ⲛ ⲛ̅ϭⲓ ⲡⲉ ⲡⲣⲟ ⲫⲏⲧⲏⲥ ⲉ ϥ ϫⲱ ⲙ̅ⲙⲟ ⲥ ϫⲉ ϩⲙ̅ ⲡⲉ ϩⲟⲟⲩ ⲉⲧ ⲙ̅ⲙⲁⲩ ⲡ ⲛⲟⲩⲧⲉ ⲛⲁ ⲟⲩⲱⲛϩ̅ ⲉⲃⲟⲗ ⲛ̅ ⲟⲩ ϣⲟϫⲛⲉ ⲙⲛ̅ ⲟⲩ ⲉⲟⲟⲩ ϩⲓϫⲙ̅ ⲡ ⲕⲁϩ · ϩⲛ̅ ⲁϣ ⲛ̅ ϩⲟⲟⲩ ⲁϫⲓ ⲥ ⲉⲣⲟ ⲛ ⲱ̅ ⲡⲉ ⲡⲣⲟⲫⲏⲧⲏⲥ · ϩⲙ̅ ⲡⲉ ϩⲟⲟⲩ ⲡⲉϫⲁ ϥ ⲉⲧⲉⲣⲉ ⲡ ⲛⲟⲩⲧⲉ ⲉⲧⲛ̅ ⲧ ⲡⲉ ⲙ̅ ⲫⲩⲥⲓⲥ ⲛⲓⲙ ⲛⲁ ϫⲓ ⲥⲁⲣⲝ̅ ⲉ ⲃⲟⲗ ϩⲛ̅ ⲟⲩ ⲥϩⲓⲙⲉ ⲕⲁⲧⲁ ⲑ ⲉ ⲉⲧ ϥ̅ ⲥⲟⲟⲩⲛ ⲛ̅ⲧⲟϥ ⲙ̅ⲙⲟ ⲥ · Ⲛ ⲥ̅ ϫⲡⲟ̅ ⲛ̅ϭⲓ ⲧ ⲡⲁⲣⲑⲉⲛⲟⲥ ⲙ̅ ⲡ ⲙⲏⲥⲧⲏⲣⲓⲟⲛ ⲛ ⲁⲧ ϣⲁϫⲉ ⲉⲣⲟ ϥ · ⲁϫⲛ̅ ϩⲟⲟⲩⲧ · ⲟⲩ ⲣⲱⲙⲉ ⲙ̅ ⲙⲁⲓ̈ ⲣⲱⲙⲉ ⲉ ⲙⲉ ϥ ϣⲓⲃⲉ · ⲉ ⲁ ϥ ⲧⲣⲉ ⲡ ⲙⲟⲩ ⲕⲁ ⲃⲟⲗ ⲙ̅ⲙⲟ ⲓ̈ · ⲡⲁⲓ̈ ⲉⲛⲧ ⲁ ϥ ⲟⲙⲕ ⲧ̅ ⲉ ⲛ ϯ ⲥⲟⲟⲩⲛ ⲁⲛ · ⲉ ⲁ ⲡⲉϥ ⲧⲁⲫⲟⲥ ϣⲱⲡⲉ ⲛ̅ ⲑⲩⲥⲁⲩⲣⲟⲥ ⲛ̅ ⲧ ⲁⲛⲁⲥⲧⲁⲥⲓⲥ · ⲁⲩⲱ ⲧ ⲁⲓⲭⲙⲁⲗⲱⲥⲓⲁ ⲙ̅ ⲡ ⲣⲱⲙⲉ · ⲁ ϥ ⲧⲣⲉ ⲥ ⲣ̅ ⲙⲁⲁⲩ ⲛ̅ ⲧⲁ ⲉⲗⲉⲩⲑⲉⲣⲓⲁ ⲁⲩⲱ ⲁϩⲣⲟ ⲓ̈ ⲉ ⲓ̈ ⲧⲁϣⲟ̅ ⲙ̅ ⲡ ϣⲁϫⲉ · ⲡ̅ ⲡⲁⲑⲟⲥ ⲙⲉⲛ ⲡⲁ ⲧ ⲥⲁⲣⲝ̅ ⲡⲉ · ⲡⲉ ⲕⲣⲁⲧⲟⲥ ⲇⲉ ⲡⲁ ⲧ ⲙⲛⲧ̅ ⲛⲟⲩⲧⲉ ⲡⲉ · Ⲁ ⲗⲗⲁ ⲁϫⲓ ⲥ ⲉⲣⲟ ⲛ ⲱ̅ ⲡⲉ ⲡⲣⲟⲫⲏⲧⲏⲥ ϫⲉ ⲉⲣⲉ ⲡ ⲛⲟⲩⲧⲉ ⲛⲁ ⲟⲩⲱⲛϩ̅ ⲉⲃⲟⲗ ⲛ ⲁϣ ⲛ̅ ϩⲉ ϩⲓϫⲙ̅ ⲡ ⲕⲁϩ : ⲁⲣⲁ ⲭⲱⲣⲓⲥ ⲧ ⲙⲛⲧ̅ ⲣⲱⲙⲉ · ⲁⲣⲁ̅ ⲭⲱⲣⲓⲥ ⲧ ⲥⲁⲣⲝ̅ · Ⲃ ⲱⲕ ⲛⲁ ⲕ ⲱ̅ ⲡ ϩⲁⲓⲣⲉⲧⲓⲕⲟⲥ ⲙ̅ⲡⲣ̅ ⲧⲁⲩ ⲉ ⲡⲁⲓ̈ ⲉ ⲓ̈ ϣⲁϫⲉ ⲉⲣⲟ ⲕ ⲁⲛ ⲱ̅ ⲡⲉ ⲡⲣⲟⲫⲏⲧⲏⲥ ⲉ ⲛ ⲉⲛⲧⲁ ⲁ ϥ ⲟⲩⲱⲛϩ̅ ⲅⲁⲣ ⲉⲃⲟⲗ ⲭⲱⲣⲓⲥ ⲧⲁⲓ̈ ⲉ ⲓ̈ ϣⲁϫⲉ ⲉ ⲧ ⲥⲁⲣⲝ̅ · ⲱ̅ ⲡ ⲣⲉϥ ⲧⲟⲕⲙⲁⲧⲓⲍⲉ ⲛ̅ ⲃⲣ̅ⲣⲉ · ⲁⲩⲱ ⲉⲧ ϣⲟⲩⲉⲓⲧ̅ · Ⲡ ⲉⲕ ϩⲟ̅ ⲏ̅ ⲛⲉⲕ ⲃⲁⲗ ⲛⲁ ϣ ϥⲓ ⲁⲛ ϩⲁ ⲛⲉϥ ⲁⲕⲧⲓⲛ · ⲡ ⲥⲱⲛⲧ̅ ⲛⲁ ϣ ϩⲱⲃⲥ̅ ⲁⲛ ⲛ̅ ⲧⲉ ⲫⲩⲥⲓⲥ · ⲡ ⲇⲓⲁⲃⲟⲗⲟⲥ ⲛⲁ ϣ ϯ ⲙ̅ⲡⲉ ϥ ⲛ̅ ⲟⲩⲟⲉⲓ̈ ⲉⲣⲟ ϥ ⲁⲛ ⲉ ⲙⲓϣⲉ ⲛⲙ̅ⲙⲁ ϥ · ϥ̅ ⲥⲧⲱⲧ̅ ⲅⲁⲣ ϩⲏⲧ ϥ̅ ⲙ̅ ⲡ ⲣⲉϥ ⲥⲱⲛⲧ̅ · ⲡ ⲙⲟⲩ ⲛⲁ ϣ ⲧⲟⲗⲙⲁ ⲁⲛ ⲉ ⲱⲙⲕ̅ ⲛ̅ ⲧⲉ ⲫⲩⲥⲓⲥ ⲛ ⲧ̅ ⲙⲛ̅ⲧ̅ ⲛⲟⲩⲧⲉ ⲛ ⲁⲧ ⲧⲁⲕⲟ̅ · ⲁⲙⲛ̅ⲧⲉ ⲟ̅ ⲛ̅ ϩⲟⲧⲉ ϩⲏⲧ ϥ̅ ⲙ̅ ⲡ ⲛⲟⲩⲧⲉ ⲉ ϥ ⲕⲏⲕ ⲁϩⲏⲩ ⲛ ⲧ̅ ⲥⲁⲣⲝ̅ · Ⲡ ⲉⲧⲉ ⲙⲁⲣⲉ ⲛ̅ ⲥⲉⲣⲁⲫⲓⲛ ⲅⲁⲣ ⲛⲁⲩ ⲉⲣⲟ ϥ · ⲛ ⲁϣ ⲛ̅ ϩⲉ ⲙⲛ̅ⲧⲉ ⲛⲁ [ⲥ]ⲧⲱⲧ̅ ϩⲏⲧ ϥ̅ ⲁⲛ · ⲁⲗⲗⲁ ⲧⲉ ⲭⲣⲓⲁ ⲧⲉ ⲛ ⲟⲩ ⲕⲁⲗⲩⲙⲁ ⲛ̅ ⲧⲉ ⲫⲩⲥⲓⲥ ⲙ̅ ⲡ ⲛⲟⲩⲧⲉ · ⲉ ⲧⲣⲉ ϥ ϩⲱⲃⲥ̅ ⲁⲛ ⲛ̅ ⲧ ⲉⲧ ⲙ̅ⲙⲁⲩ · ⲉ ⲓ̈ ϣⲁϫⲉ ⲉ ⲧⲉ ⲫⲩⲥⲓⲥ ⲛ ⲧ̅ ⲙⲛⲧ̅ ⲛⲟⲩⲧⲉ ⲛ ⲁⲧ ⲧⲁⲕⲟ̅ · Ⲁ ⲗⲗⲁ ⲉ ⲧⲣⲉ ⲛ̅ ⲡⲗⲏⲥⲥⲉ ⲛ̅ⲧⲟϥ ⲉϫⲛ̅ ⲧⲉϥ ⲑⲉⲱⲣⲓⲁ · ⲟⲩ ⲕⲁⲗⲩⲙⲁ ⲁⲛ ⲡⲉ ⲛ̅ ⲑ ⲉ ⲙ̅ ⲡⲁ ⲙⲱⲩ̈ⲥⲏⲥ ⲟⲩ ϩⲃⲥ̅ ⲅⲁⲣ ⲛ̅ ⲕⲁⲕⲉ ⲛ̅ⲧⲉ ⲧ ⲙⲛⲧ̅ ⲁⲧ ⲥⲟⲟⲩⲛ ⲡⲉ ⲡ ⲉⲧ ⲙ̅ⲙⲁⲩ · Ⲟ ⲩ ⲕⲁⲧⲁⲡⲉⲧⲁⲥⲙⲁ ⲡⲉ ⲁⲛ ⲛ̅ ϩⲁⲣⲉⲓⲟⲡⲉ · ⲡⲉϥ ⲥⲁ̅ ⲅⲁⲣ ⲟⲩ ⲉⲃⲟⲗ ⲡⲉ ϩⲛ̅ ϩⲉⲛ ⲁⲩⲉⲓ̈ⲛ ⲁⲩⲁⲛ · ⲟⲩ ϩⲓⲗⲁ ⲥⲧⲏⲣⲓⲟⲛ ⲁⲛ ⲡⲉ ⲉ ϥ ⲗⲁⲗⲱⲟⲩ ⲛ̅ ⲛⲟⲩⲃ · ⲡⲉϥ ⲥⲁ̅ ⲅⲁⲣ ⲟⲩ ⲉⲃⲟⲗ ⲡⲉ ϩⲛ̅ ⲟⲩ ϩⲏⲗⲏ · ⲟⲩ ⲭⲉⲣⲟⲩⲃⲓⲛ ⲅⲁⲣ ⲁⲛ ⲙ̅ ⲙⲟⲩⲛⲅ̅ ⲛ̅ ϭⲓϫ ⲛ̅ ⲣⲱⲙⲉ · ⲟⲩ ϣⲡⲏⲣⲉ ⲅⲁⲣ ⲧⲉ ⲧⲉϥ ⲧⲉⲭⲛⲏ̅ · Ⲁ ⲗⲗⲁ ⲧⲉ ⲭⲣⲓⲁ ⲧⲉ ⲛ̅ ⲟⲩ ϩⲃ̅ⲥⲱ̅ ⲛ ⲉⲥⲟⲟⲩ ϫⲉⲕⲁⲥ ⲉϥⲉ ϭⲱⲣϭ̅ ⲛ̅ϩⲏⲧ ⲥ̅ ⲉ ⲡ ⲟⲩⲱⲛϣ̅ ⲛ ⲟⲩⲁⲙ ⲣⲱⲙⲉ · ⲁⲗⲗⲁ ⲁ ϥ ⲃⲱⲕ ⲟⲛ ⲉϫⲛ̅ ⲛⲁ ϣⲁϫⲉ ⲛ̅ϭⲓ ⲡ ⲓⲟⲩⲇⲁⲓ ⲛ̅ ⲃⲣ̅ⲣⲉ · ⲁⲩⲱ ϥ̅ ⲥⲱⲃⲉ ⲛ̅ⲥⲁ ⲧ ⲙⲛⲧ̅ ⲛⲟϭ ⲙ̅ ⲡ ϣⲁϫⲉ ⲙ̅ ⲡⲉ ⲡⲣⲟ ⲫⲏⲧⲏⲥ ⲉ ϥ ⲙⲓϣⲉ ⲙⲛ̅ ⲡⲉ ⲡ̅ⲛ̅ⲁ̅ ⲉⲧ ⲟⲩⲁⲁⲃ · ⲁⲩⲱ ⲟⲩ ⲡ ⲉⲧ ϥ̅ ϫⲱ ⲙ̅ⲙⲟ ϥ · ⲁⲛⲟⲕ ϯ ⲡⲓⲥⲧⲉⲩⲉ ⲁⲛ ϫⲉ ⲁ ⲡ ⲛⲟⲩⲧⲉ ⲟⲩⲱⲛϩ̅ ⲉⲃⲟⲗ ϩⲓϫⲙ̅ ⲡ ⲕⲁϩ · ⲉ ⲁ ⲡ ⲉⲧⲉ ⲙⲛ̅ⲧ ϥ̅ ⲥⲭⲏⲙⲁ ϫⲓ ⲙⲟⲣⲫⲏ ϩⲙ̅ ⲡ ⲓⲛⲉ ⲙ̅ ⲡ ⲣⲱⲙⲉ · Ⲁ ⲗⲗⲁ ⲉϣϫⲉ ⲕ ⲥⲱⲃⲉ ⲛ̅ⲥⲁ ⲡ ⲛⲟⲙⲟⲥ ⲱ̅ ⲡ ⲓⲟⲩⲇⲁⲓ̈ ⲁⲩⲱ ⲕ ⲟ̅ ⲛ ⲁⲧ ⲥⲱⲧⲙ̅ ⲛ̅ⲥⲁ ⲛⲉ ⲡⲣⲟⲫⲏⲧⲏⲥ · ⲁⲩⲱ ⲕ̅ ⲕⲁⲧⲁⲫⲣⲟⲛⲉⲓ ⲛ ⲛ̅ ⲉⲩⲁⲅⲅⲉⲗⲓⲥⲧⲏⲥ ⲁⲩⲱ ⲕ ⲡⲱⲱⲛⲉ ⲛ ⲛ̅ ϣⲁϫⲉ ⲛ̅ ⲛ ⲁⲡⲟⲥⲧⲟⲗⲟⲥ · ⲟⲩⲕ ⲟⲩⲛ ⲙⲁⲣ ⲛ̅ ϫⲛⲉ ⲛⲉ ⲥⲧⲟⲓⲭⲓⲟⲛ ⲛ̅ ⲧⲛ̅ ⲉⲓ̈ⲙⲉ ⲉⲃⲟⲗ ϩⲓⲧⲟⲟⲧ ⲟⲩ · ϫⲉ ⲉ ⲩ ϩⲟⲙⲟⲗⲟⲅⲉⲓ ⲙ̅ ⲡ ϫⲟⲉⲓⲥ ⲉⲛⲧ ⲁ ϥ ⲙⲟⲩ ϩⲛ̅ ⲧ ⲥⲁⲣⲝ̅ · ϫⲉ ⲛⲓⲙ ⲡⲉ · Ⲁ ⲩ ⲉⲓⲥ ⲛ̅ ⲧⲛ̅ ϫⲛⲟⲩ ⲡ ⲣⲏ ⲛ̅ ϣⲟⲣⲡ̅ · ⲁϫⲓ ⲥ ⲉⲣⲟ ⲛ ⲱ̅ ⲡ ⲣⲏ ϫⲉ ⲉⲧⲃⲉ ⲟⲩ ⲁ ⲕ ⲥⲱⲕ ⲉⲣⲟ ⲕ ⲛ̅ ⲛⲉⲕ ⲁⲕⲧⲓⲛ · ⲛ̅ⲧ ⲉⲣ ⲟⲩ ⲥ⳨ⲟ̅ⲩ̅ ⲙ̅ ⲡ ϫⲟⲉⲓⲥ · ⲉⲧⲃⲉ ⲟⲩ ϫⲉ ⲟⲩ ⲣⲱⲙⲉ ⲡⲉ ⲉ ϥ ϣⲟⲩ ⲉⲓⲧ̅ ⲡⲉ ⲡ ⲉⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ · ⲟⲩⲕ ⲟⲩⲛ ⲕ ⲙ̅ϣⲁ̅ ⲛ ⲣ̅ ⲡⲁⲓ̈ ϩⲓ ⲁⲃⲉⲗ ⲡ ⲇⲓⲕⲁⲓⲟⲥ ⲉ ⲩ ϩⲱⲧⲃ̅ ⲙ̅ⲙⲟ ϥ · Ϯ ⲛⲁ ϫⲛⲉ ⲧ ⲡ̅ⲉ̅ ⲟⲛ · ⲁϫⲓ ⲥ ⲉⲣⲟ ⲛ ⲱ̅ ⲧ ⲡⲉ · ϫⲉ ⲉⲧⲃⲉ ⲟⲩ ⲁ ⲣ ϯ ϩⲓⲱⲱⲧⲉ ⲛ̅ ⲟⲩ ⲕⲁⲕⲉ ⲙ̅ ⲡ ⲛⲁⲩ ⲙ̅ ⲙⲉⲉⲣⲉ · ⲉⲧⲃⲉ ϫⲉ ⲁ ⲛ ⲓ̈ⲟⲩⲇⲁⲓ̈ ⲕⲱⲱⲛⲥ̅ ⲙ̅ ⲡⲉ ⲥⲡⲓⲣ ⲙ̅ ⲡ ϫⲟⲉⲓⲥ · ⲉⲃⲟⲗ ϫⲉ ⲟⲩ ⲣⲱⲙⲉ ⲉ ϥ ϣⲟⲩⲉⲓⲧ̅ ⲡⲉ ⲡ ⲉⲧ ⲟⲩ ⲥ⳨ⲟ̅ⲩ̅ ⲙ̅ⲙⲟ ϥ ϩⲁⲣⲟ ⲛ · ⲉⲧⲃⲉ ⲟⲩ ϭⲉ ⲟⲩⲛ ⲙ̅ⲡ ⲉ ⲣⲉ ⲉⲓ̈ⲙⲉ ⲉ ⲩ ϩⲓ ⲱⲛⲉ ⲉ ⲛⲁⲃⲟⲩⲑⲁⲓ̈ ⲡ ⲓⲥⲣⲁⲏⲗⲓⲧⲏⲥ · ⲁϫⲓ ⲥ ⲉⲣⲟ ⲛ ⲱ̅ ⲡ ⲕⲁϩ ϫⲉ ⲉⲧⲃⲉ ⲟⲩ ⲁ ⲕ ⲥⲧⲱⲧ̅ ⲉⲣⲉ ⲛⲉⲓ̈ ⲣⲉϥ ⲙⲓϣⲉ ⲟⲩⲃⲉ ⲡ ⲛⲟⲩⲧⲉ ⲉⲓ̈ⲣⲉ ⲛ̅ ⲧⲉⲓ̈ ⲛⲟϭ ⲛ̅ ⲧⲟⲗⲙⲏⲣⲓⲁ · ⲉⲧⲃⲉ ϫⲉ ⲟⲩ ⲣⲱⲙⲉ ⲉ ϥ ϣⲟⲩⲉⲓⲧ̅ ⲡ ⲉⲧ ⲟⲩ ⲥ⳨ⲟ̅ⲩ̅ ⲙ̅ⲙⲟ ϥ · Ⲉ ⲧⲃⲉ ⲟⲩ ⲙ̅ⲡ ⲕ̅ ⲥⲧⲱⲧ̅ ⲉ ⲕ ⲛⲁⲩ ⲉ ⲏⲥⲁⲓⲁⲥ ⲉ ⲩ ⲟⲩⲉⲓ̅ⲥⲉ ⲙ̅ⲙⲟ ϥ ϩⲓⲧⲛ̅ ⲙⲁⲛⲁⲥⲥⲏ · ⲁⲗⲗⲁ ⲙⲁ ϫⲛⲉ ⲡ ⲣ̅ⲡⲉ̅ ϩⲱⲱ ϥ ⲟⲛ ϫⲉ ⲁϫⲓ ⲥ ⲉⲣⲟ ⲛ ⲱ̅ ⲡ ⲣ̅ⲡⲉ ϫⲉ ⲉⲧ ⲃⲉ ⲟⲩ ⲁ ⲡ ⲕⲁⲧⲁⲡⲉⲧⲁⲥⲙⲁ ⲡⲱϩ ⲉ ⲩ ⲛⲁ ⲥ⳨ⲟ̅ⲩ̅ ⲙ̅ ⲡⲉ ⲭ̅ⲥ̅ ⲉⲧⲃⲉ ϫⲉ ⲟⲩ ⲣⲱⲙⲉ ⲉ ϥ ϣⲟⲩⲉⲓⲧ̅ ⲡⲉ ⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ · ⲉⲧⲃⲉ ⲟⲩ ⲙ̅ⲡ ⲕ̅ ⲛⲁϩϥ̅ ⲛ̅ⲧⲉⲣ ⲟⲩ ⲡⲱϩⲧ̅ ⲉⲃⲟⲗ ϩⲛ̅ ⲧⲉⲕ ⲙⲏⲏⲧⲉ ⲙ̅ ⲡⲉ ⲥⲛⲟϥ ⲛ̅ ⲍⲁⲭⲁⲣⲓⲁⲥ · Ⲁ ⲡⲟⲗⲟⲅⲓⲍⲉ ⲛⲁ ⲛ ⲧⲉⲛⲟⲩ ⲱ̅ ⲧⲉ ⲕⲧⲏⲥⲓⲥ ⲧⲏⲣ ⲥ̅ ⲉⲧⲉ ⲙⲉⲥ ϣⲁϫⲉ · ⲛ̅ⲧ ⲁ ⲛ ⲕⲏⲣⲩⲥⲥⲉ ⲁⲛ ⲡⲉϫⲁ ⲥ ⲛ ⲟⲩ ϩⲏⲃⲉ ⲙ̅ ⲡ ⲣⲉϥ ⲥⲱⲛⲧ̅ · ⲛ ⲟⲩ ϣⲃⲣ̅ ϩⲙ̅ϩⲁⲗ ⲁⲛ ⲡ ⲉⲛⲧ ⲁ ⲩ ⲧⲟϭ ⲛⲉ ϥ ⲉ ⲡ ⲙⲟⲩ · ⲁⲗⲗⲁ ⲛ̅ⲧ ⲁ ⲛ ϣⲧⲟⲣⲧⲣ̅ ⲁⲩⲱ ⲁ ⲛ ⲥⲧⲱⲧ ⲉ ⲩ ϣⲱⲥ ⲙ̅ ⲡ ϫⲟⲉⲓⲥ · ⲧ ⲡⲉ ⲅⲁⲣ ⲱϣ ⲉⲃⲟⲗ ϫⲉ ⲡ ⲛⲟⲩⲧⲉ ⲉⲛⲧ ⲁ ϥ ⲣ̅ ⲥⲁⲣⲝ̅ ⲡ ⲉⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ ϩⲛ̅ ⲧ ⲥⲁⲣⲝ̅ · ϯ ⲥⲟⲟⲩⲛ ⲉ ⲡⲁⲓ̈ ϩⲛ̅ ⲟⲩ ⲱⲣϫ̅ · ⲁⲛⲟⲕ ⲅⲁⲣ ⲡⲉϫⲁ ⲥ ⲡ ⲉⲛⲧ ⲁ ϥ ⲣⲁⲕⲧ̅ ⲁ ϥ ⲉⲓ̈ ⲉ ⲡ ⲉⲥⲏⲧ̅ · Ⲡ ⲣⲏ̅ ⲁϣ ⲕⲁⲕ ⲉⲃⲟⲗ ϫⲉ ⲡⲁ ϫⲟⲉⲓⲥ ⲡⲉ ⲓ̅ⲥ̅ ⲡ ⲉⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ ϩⲛ̅ ⲧ ⲥⲁⲣⲝ̅ · ⲁⲛⲟⲕ ⲛ̅ⲧ ⲁ ⲓ̈ ⲣ̅ ϩⲟⲧⲉ ϩⲏⲧ ϥ̅ ⲙ̅ ⲡ ⲟⲩⲟⲉⲓⲛ ⲛ̅ ⲧⲉϥ ⲙⲛⲧ̅ ⲛⲟⲩⲧⲉ · ⲁ ⲓ̈ ⲥⲱⲕ ⲉⲣⲟ ⲓ̈ ⲛ̅ ⲛⲁ ⲁⲕⲧⲓⲛ · ⲡ ⲕⲁϩ ϩⲱⲱ ϥ ⲟⲛ ⲱϣ ⲉⲃⲟⲗ ϫⲉ ⲡ ⲇⲏⲙⲓ ⲟⲩⲣⲅⲟⲥ ⲉ ⲛ ⲧⲁϥ ⲫⲟⲣⲉⲓ̅ ⲛ̅ ⲟⲩ ⲥⲁⲣⲝ̅ ⲡ ⲉⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ ϩⲛ̅ ⲧ ⲥⲁⲣⲝ̅ · ⲕⲁⲓ ⲅⲁⲣ ⲉϣϫⲉ ⲁ ⲓ̈ ϫⲓ ⲡⲉϫⲁ ϥ ⲉ ⲡⲁ ϩⲁⲙⲏⲣ̅ ⲛ̅ ⲧⲉϥ ⲥⲁⲣⲝ̅ ϩⲙ̅ ⲡ ⲟⲩⲟⲙϥ̅ · ⲁⲗⲗⲁ ⲙ̅ⲡ ⲉⲓ̈ ⲉϣ ⲱⲣⲃ̅ ⲉϩⲟⲩⲛ ⲙ̅ ⲡ ⲁⲙⲁϩⲧⲉ ⲛ̅ ⲧⲉϥ ⲙⲛⲧ̅ ⲛⲟⲩⲧⲉ · Ⲑ ⲁⲗⲁⲥⲥⲁ̅ ⲱϣ ⲉⲃⲟⲗ ϫⲉ ⲡⲁ ϣⲃⲣ̅ ϩⲙ̅ϩⲁⲗ ⲁⲛ ⲡⲉ ⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ ϩⲛ̅ ⲧ ⲥⲁⲣⲝ̅ · ϣⲁⲣⲉ ⲛ̅ ⲧⲁϭⲥⲉ ⲅⲁⲣ ⲙ̅ ⲡⲁ ϣⲃⲣ̅ ϩⲙ̅ϩⲁⲗ ⲑ ⲣ̅ϣⲟ̅ ⲛ̅ ⲧⲁ ϫⲓⲥⲉ · ⲛ̅ ⲟⲩⲉⲣⲏⲧⲉ ⲇⲉ ⲛ̅ⲧⲟⲟⲩ ⲙ̅ ⲡⲁ ϫⲟⲉⲓⲥ ⲉ ⲩ ⲧⲃ̅ⲃⲟ̅ ⲛ̅ ⲧⲁ ⲫⲩⲥⲓⲥ · Ⲡ ⲣ̅ⲡⲉ̅ ⲱϣ ⲉⲃⲟⲗ ⲉ ϥ ϫⲱ ⲙ̅ⲙⲟ ⲥ ϫⲉ ⲡ ⲉⲧ ⲟⲩ ϣⲙ̅ϣⲉ ⲛⲁ ϥ ⲛ̅ϩⲏⲧ ϥ̅ ϫⲓⲛ ⲛ̅ ϣⲟⲣⲡ̅ ⲛ̅ⲧⲟϥ̅ ⲡ ⲉⲧ ⲟⲩ ϣⲱⲥ ⲙ̅ⲙⲟ ϥ ϩⲛ̅ ⲧ ⲥⲁⲣⲝ̅ · ⲉⲧⲃⲉ ⲡⲁⲓ̈ ⲙ̅ⲡ ⲉⲓ̈ ⲉϣ ϥⲓ ϩⲁ ⲧⲉⲓ̈ ⲧⲟⲗⲙⲏⲣⲓⲁ ⲛ̅ ⲧⲉⲓ̈ ϭⲟⲧ̅ · ⲁ ⲓ̈ ⲡⲱϩ ⲛ̅ ⲧⲁ ϣⲧⲏⲛ̅ · ⲁⲙⲛ̅ⲧⲉ ⲁϣ ⲕⲁⲕ ⲉⲃⲟⲗ ϫⲉ ⲟⲩ ⲣⲱⲙⲉ ⲁⲛ ⲉ ϥ ϣⲟⲩⲉⲓⲧ̅ ⲡ ⲉⲛⲧ ⲁ ϥ ⲉⲓ̈ ⲉ ⲡ ⲉⲥⲏⲧ̅ ⲉ ⲡⲓ ⲙⲁ̅ · ϯ ⲥⲟⲟⲩⲛ ⲅⲁⲣ ⲡⲉϫⲁ ϥ ϫⲉ ⲟⲩ ⲡⲉ ⲡ ϩⲓⲥⲉ ⲉⲛⲧ ⲁ ⲓ̈ ϣⲟⲡ ϥ̅ · Ⲡ ⲉⲛⲧ ⲁ ⲓ̈ ϫⲓⲧ ϥ̅ ⲅⲁⲣ ϩⲱⲥ ⲁⲓⲭⲙⲁⲗⲱⲧⲟⲥ · ⲁ ⲓ̈ ϩⲉ ⲉⲣⲟ ϥ ⲉ ⲡ ⲉⲧⲉ ⲩⲛ̅ ϣϭⲟⲙ ⲙ̅ⲙⲟ ϥ ⲡⲉ ⲉ ϩⲱⲃ ⲛⲓⲙ · ⲁⲗⲗⲁ ⲉϣϫⲉ ⲕ ⲟ̅ ⲛ ⲁⲡⲓⲥⲧⲟⲥ ⲉ ⲛⲉ ⲥⲧⲟⲓⲭⲓⲟⲛ · ⲟⲩⲕ ⲟⲩⲛ ⲙⲁⲣ ⲛ̅ ϫⲛⲉ̅ ⲛ̅ ϭⲟⲙ ⲛ ⲙ̅ ⲡⲏⲩⲉ · ⲁ̅ϫⲓ ⲥ ⲉⲣⲟ ⲛ ⲱ̅ ⲛ ⲁⲅⲅⲉⲗⲟⲥ ⲙⲛ̅ ⲛ ⲁⲣⲭⲏ̅ⲁⲅⲅⲉⲗⲟⲥ · ⲙⲛ̅ ⲛⲉ ⲥ ⲧⲣⲁⲧⲓⲁ ⲧⲏⲣ ⲟⲩ ⲛ ⲙ̅ ⲡⲏⲩⲉ ϫⲉ ⲛⲓⲙ ⲡ ⲉⲛⲧ ⲁ ϥ ⲟⲩⲱ ⲛϩ̅ ⲉⲃⲟⲗ ϩⲓϫⲙ̅ ⲡ ⲕⲁϩ · ⲁⲩⲱ ⲡ ⲉⲛⲧ ⲁ ⲩ ⲥ⳨ⲟ̅ⲩ̅ ⲙ̅ⲙⲟ ϥ ϩⲛ̅ ⲧ ⲥⲁⲣⲝ̅ · Ⲁ ⲩⲱ ⲥⲉ ⲛⲁ ⲟⲩⲱϣⲃ̅ ⲧⲏⲣ ⲟⲩ ⲉ ⲩ ⲱϣ ⲉⲃⲟⲗ ⲙⲛ̅ ⲡⲉ ⲡⲣⲟⲫⲏⲧⲏⲥ ⲇⲁⲩⲉⲓⲇ · ϫⲉ ⲡ ϫⲟⲉⲓⲥ ⲛ̅ ϭⲟⲙ ⲛ̅ⲧⲟϥ ⲡⲉ ⲡ ⲣ̅ⲣⲟ̅ ⲙ̅ ⲡ ⲉⲟⲟⲩ · ⲡⲁⲓ̈ ⲉⲧⲉ ⲡⲱϥ ⲡⲉ ⲡ ⲉⲟⲟⲩ ⲙⲛ̅ ⲡ ⲁⲙⲁϩⲧⲉ ϣⲁ ⲉⲛⲉⲓ ⲉⲛⲉϩ ϩⲁⲙⲏⲛ · ◈ — ◈ — ◈ — ◈ — ◈ — ◈ ⲡⲣⲟⲕⲗⲟⲥ ⲡ ⲁⲣⲭⲏⲉⲡⲓⲥⲕⲟⲡⲟⲩ · — — — — — — — —
Ⲟ Ⲩ ϨⲞⲘⲒⲖⲒⲀ Ⲉ Ⲁ Ϥ ⲦⲀⲨⲞ Ϥ Ⲛ̅ϬⲒ ⲠⲢⲞ ⲔⲖⲞⲤ Ⲡ ⲈⲠⲒⲤⲔⲞⲠⲞⲤ Ⲛ̅ ⲔⲎⲌⲒⲔⲞⲤ ϨⲚ̅ Ⲧ ⲚⲞϬ Ⲛ ⲈⲔⲔⲖⲎⲤⲒⲀ Ⲛ̅ ⲔⲰⲤⲦⲀⲚⲦⲒⲚⲞⲨⲠⲞⲖⲒⲤ Ⲉ Ϥ Ⲙ̅ⲘⲀⲨ Ⲛ̅ϬⲒ ⲚⲈⲤⲦⲞⲢⲒⲞⲤ · Ⲡ ϨⲀⲒⲢⲈⲦⲒ ⲔⲞⲤ ⲈⲦⲂⲈ ⲠⲈϤ ⲦⲞⲔⲘⲀ ⲈⲦ ⲤⲎϢ Ⲉ ⲚⲀ ⲘⲞⲨⲢ ⲈϨⲞⲨⲚ Ⲉ ⲠⲈ ϨⲘⲈ̅ Ⲛ̅ ϨⲞⲞⲨ ⲈⲦ ⲞⲨⲀⲀⲂ · ◈ — ◈ — ◈ — ◈ Ϩ ⲉⲛ ⲣⲙ̅ ⲙⲁⲟ̅ ⲉⲙⲁⲧⲉ ⲛⲉ ⲛ ⲙⲁ̅ ⲛ̅ ϩⲁⲧⲉ ⲛ ⲧ̅ ⲥⲟⲫⲓⲁ ⲛ̅ ⲧⲉ ⲭⲁⲣⲓⲥ ⲙ̅ ⲡ ⲛⲟⲩⲧⲉ · ⲟⲩⲁ̅ ϫⲓⲏⲡⲉ ⲇⲉ ⲙ̅ⲙⲟ ϥ ⲡⲉ ⲡ ϩⲏⲩ ⲙ̅ⲡ ⲉⲓ ⲥⲱ ⲟⲩϩ ⲉϩⲟⲩⲛ ⲙ̅ ⲡⲛⲁ̅ⲧⲓⲕⲟⲛ · ⲥ ⲧⲁⲓ̈ⲏⲩ ⲛ̅ϭⲓ ⲧ̅ ⲙⲛⲧ̅ ⲉϣⲱⲧ ⲛ̅ ⲧ ⲁⲅⲟⲣⲁ̅ ⲛ̅ ⲧ ⲉⲕⲕⲗⲏⲥⲓⲁ · ϥ̅ ⲣⲟⲟⲩⲧ̅ ⲛ̅ϭⲓ ⲡ ϣⲁ̅ ⲙ̅ ⲡⲉ ⲑⲩⲥⲓⲁⲥⲧⲏⲣⲓⲟⲛ · ⲟⲩ ⲗⲁⲙ ⲡⲣⲟⲥ ⲉⲙⲁⲧⲉ ⲧⲉ ⲧ ϭⲓⲛ̅ ϫⲓϯ ⲙ̅ ⲡ ⲥⲱⲧⲏⲣ · Ⲟ ⲩ ⲁⲧ ϣⲁϫⲉ ⲉⲣⲟ ⲥ ⲧⲉ ⲧ ⲙⲛⲧ̅ ⲣⲙ̅ⲙⲁⲟ̅ ⲛ ⲛ̅ ⲉⲓϥⲧ̅ ⲙ̅ ⲡ ⲥⲱⲧⲏⲣ · ⲟⲩ ⲁⲧ ⲫⲑⲟⲛⲉⲓ ⲉⲣⲟ ϥ · ⲁⲩⲱ ⲟⲩ ⲛⲟϭ ⲡⲉ ⲡⲉ ⲑⲩⲥⲁⲩⲣⲟⲥ ⲛ ⲛ̅ ⲇⲱⲣⲉⲁ̅ ⲉⲧ ⲏⲡ̅ ⲉ ⲧ ⲡⲉ̅ · ⲧⲉⲓ̈ ⲭⲁⲣⲓⲥ ⲥⲟⲟⲩⲛ ⲁⲛ ⲙ̅ ⲙⲛⲧ̅ ϩⲏⲕⲉ · ⲡⲉ ⲭⲥ̅ ⲅⲁⲣ ⲡ ⲉⲧ ϯ ⲛ̅ ⲧⲉⲓ̈ ⲭⲁⲣⲓⲥ · ⲁⲩⲱ ⲉϣϫⲉ ⲕ ⲟⲩⲱϣ ⲱ ⲡ ⲙⲉⲣⲓⲧ̅ ϭⲱϣⲧ̅ ⲉ ⲛⲉ ⲕⲣⲁⲫⲏ ⲉⲧ ⲟⲩⲁⲁⲃ · ⲁⲩⲱ ⲕ ⲛⲁ ⲥⲟⲩⲛ̅ ⲧ ⲙⲛⲧ̅ ⲣⲙ̅ⲙⲁⲟ̅ ⲉⲧⲉ ⲙⲛ̅ⲧ̅ ⲥ̅ϣⲓ · ⲉ ϥ ϯ ⲛ̅ ϩⲉⲛ ⲛⲟϭ ⲛ̅ ⲇⲱⲣⲟⲛ · ϥ̅ ⲟⲩⲱϣ ⲅⲁⲣ ⲉ ⲧⲥⲁⲃⲟ ⲕ ⲉⲣⲟ ⲥ ϩⲛ̅ ⲟⲩ ⲁⲕⲣⲓ ⲃⲓⲁ ⲉ ⲥ ⲟ̅ ⲛⲁ ⲧⲉ ⲥⲙⲟⲧ̅ ⲁⲩⲱ ⲉ ⲛⲁϣⲉ ⲡⲉⲥ ⲧⲣⲟⲡⲟⲥ · Ϫ ⲓⲛ ⲛ̅ ⲧⲉ ϩⲟⲩⲉⲓ̈ⲧⲉ ⲅⲁⲣ ϥ̅ ⲛⲁ ⲗⲟ̅ ⲁⲛ ⲛ̅ϭⲓ ⲡⲉⲛ ϫⲟⲉⲓⲥ ⲓ̅ⲥ̅ ⲡⲉ ⲭ̅ⲥ̅ ⲉ ϥ ⲣ̅ ⲡ ⲉⲧ ⲛⲁⲛⲟⲩ ϥ ⲙ̅ ⲡ ⲅⲉⲛⲟⲥ ⲛ ⲛ̅ ⲣⲱⲙⲉ · ⲡ ⲉⲛ̅ⲧ ⲁ ϥ ⲉⲝⲱⲣⲓⲍⲉ ⲅⲁⲣ ⲙ̅ⲙⲟ ϥ ϫⲓⲛ ⲛ̅ ϣⲟⲣⲡ̅ ⲉⲧⲉ ⲁⲇⲁⲙ ⲡⲉ ⲉ ⲡ ⲙⲁ̅ ⲛ̅ ⲟⲩ ⲕⲁⲧⲁⲇⲓⲕⲟⲥ ⲁ ϥ ϫⲓⲧ ϥ̅ ⲁ ϥ ⲑⲙ̅ ⲥⲟ ϥ ⲛⲙ̅ⲙⲁ ϥ ϩⲙ̅ ⲡⲉϥ ⲑⲣⲟⲛⲟⲥ ϩⲛ̅ ⲙ̅ ⲡⲏⲩⲉ · Ⲁ ϥ ⲛⲁⲩ ⲉ ⲁⲃⲉⲗ̅ ⲉ ⲁ ⲩ ⲕⲟⲟⲛⲥ ϥ̅ ⲉⲧⲃⲉ ⲟⲩ ⲑⲩⲥⲓⲁ · ⲁⲩⲱ ⲙⲛ̅ⲛ̅ⲥⲁ ⲡⲉϥ ⲙⲟⲩ ⲁ ϥ ⲣ̅ ⲡ ϣⲱⲥ ⲛ̅ ⲇⲓⲁⲗⲟⲅⲟⲥ ⲉ ⲡⲉϥ ϩⲱⲧⲃ̅ · ⲁ ϥ ⲛⲁⲩ ⲉ ⲛ ⲱϩⲉ ⲉ ϥ ϣⲉⲉⲓ̈ ϩⲙ̅ ⲡ ⲙⲟⲟⲩ ⲙ̅ ⲡ ⲕⲁⲧⲁ ⲕⲗⲩⲥⲙⲟⲥ ⲁ ϥ ϩⲁ ⲣⲉϩ ⲉⲣⲟ ϥ ⲛ̅ ⲑ ⲉ ⲛ̅ ⲟⲩ ⲥⲓⲟⲩ ⲙ̅ ⲡ ⲅⲉⲛⲟⲥ ⲛ ⲛ̅ ⲣⲱⲙⲉ · Ⲁ ϥ ϩⲉ̅ ⲉ ⲁⲃⲣⲁϩⲁⲙ ⲉ ϥ ⲟ̅ ⲛ̅ ⲣⲙ̅ ⲛ̅ ϭⲟⲓⲗⲉ ⲁ ϥ ⲁⲁ ϥ ⲛ̅ ⲉⲓ̈ⲱⲧ̅ ⲛ ⲛ̅ ϩⲉⲑⲛⲟⲥ ⲧⲏⲣ ⲟⲩ · Ⲁ ϥ ⲛⲁⲩ ⲇⲉ ⲟⲛ ⲉ ⲓ̈ⲱⲥⲏⲫ ⲉ ϥ ϩⲛ̅ ⲙ̅ ⲙⲣ̅ⲣⲉ ⲁ ϥ ⲧⲟⲩ ⲛⲟⲥ ϥ̅ · ⲛ̅ ϩⲓⲕⲱⲛ ⲙ̅ ⲡ ⲃⲓⲟⲥ ⲛ ⲧ̅ ⲥⲟⲫⲣⲟⲥⲩⲛⲏ · ⲁ ϥ ⲛⲁⲩ ⲉ ⲙⲱⲩ̈ⲥⲏⲥ ⲉ ϥ ⲡⲏⲧ̅ ⲉⲃⲟⲗ ϩⲛ̅ ⲕⲏⲙⲉ ⲁ ϥ ⲁⲁ ϥ ⲛ̅ ϫⲁⲩ ⲙⲟⲉⲓⲧ̅ ⲛ ⲟⲩ ⲗⲁⲟⲥ ⲛ ⲁⲧ ϫⲓⲏⲡⲉ ⲙ̅ⲙⲟ ϥ · ⲁ ⲓ̈ⲉⲥⲟⲩ ⲛⲁⲩⲏ̅ ϣⲱⲡⲉ ⲛ̅ ⲕⲁⲧⲁⲥⲕⲟⲡⲟⲥ ⲛ ⲧ̅ ⲡⲁⲗⲁⲥⲧⲓⲛⲏ · ⲉ ⲁ ϥ ⲭⲁⲗⲓⲛⲟⲩ ⲙ̅ ⲡⲉ ⲧⲣⲟⲙⲟⲥ ⲙ̅ ⲡ ⲣⲏ̅ ⲙⲛ̅ ⲡ ⲟⲟϩ · Ⲁ ϥ ϫⲓ ⲛ̅ ⲇⲁⲩⲉⲓⲇ ⲉⲃⲟⲗ ϩⲛ̅ ⲛ̅ ⲟϩⲉ ⲛ ⲉⲥⲟⲟⲩ ⲁ ϥ ⲁⲁ ϥ ⲛ ⲣ̅ⲣⲟ̅ ⲉ ⲡⲉϥ ⲅⲉⲛⲟⲥ · ⲁⲩⲱ ⲛ ⲉⲓⲱⲧ̅ ⲙ̅ ⲡ ⲙⲏ ⲥⲧⲏⲣⲓⲟⲛ ⲉⲧ ϩⲁ ϩⲟⲧⲉ · Ⲁ ϥ ϫⲡⲓⲟ̅ ⲛ̅ ⲃⲁⲗⲁϩⲁⲙ ⲡ ⲁⲧ ⲥⲱⲧⲙ̅ ϩⲓⲧⲛ̅ ⲟⲩ ⲉⲱ̅ · ⲉ ⲁ ϥ ⲧⲣⲉ ⲡ ⲧⲃ̅ⲛⲏ̅ ⲙ̅ ⲡ ⲉⲧ ⲙ̅ⲙⲁⲩ ϣⲱⲡⲉ ⲛ̅ ⲗⲟⲅⲓⲕⲟⲥ ⲉ ⲡ ⲙⲁ̅ ⲛ ⲟⲩ ⲙⲛⲧ̅ ⲁⲗⲟⲅⲟⲥ · ⲉⲧ ⲃⲉ ⲟⲩ ϩⲱⲃ ⲛ̅ ⲭⲣⲏⲥⲓⲙⲟⲛ ⲁ ϥ ⲭⲁⲣⲓⲍⲉ ⲛ ⲟⲩ ⲗⲟⲅⲓⲥⲙⲟⲥ ⲛ̅ ⲧ ⲉⲣⲩⲑⲣⲁ ⲑ ⲁⲗⲁⲥⲥⲁ · ⲁ ϥ ⲧⲣⲉ ⲡ ϭⲉⲣⲱⲃ ⲛ ⲁⲁⲣⲱⲛ ϣⲱⲡⲉ ⲙ̅ ⲙⲁⲁⲩ ⲛ̅ ⲟⲩ ϯ ⲟⲩⲱ̅ ⲛ̅ ⲃⲣ̅ⲣⲉ ⲡⲁⲣⲁ ⲧⲉϥ ⲫⲩⲥⲓⲥ · ⲁ ϥ ⲧⲁϩⲟ̅ ⲉⲣⲁⲧ ϥ̅ ⲛ ⲟⲩ ϩⲟϥ ⲛ̅ ϩⲟⲙⲛⲧ̅ ϩⲛ̅ ⲧ ⲉⲣⲏⲙⲟⲥ ⲛ̅ ⲑ ⲉ ⲛ ⲟⲩ ⲉⲓ̈ⲁⲧⲣⲓⲕⲟⲥ ⲛ̅ ϣⲡⲏⲣⲉ · Ⲁ ϥ ⲛⲁⲩ ⲉ ϩⲏⲗⲓⲁⲥ ⲉ ϥ ⲡⲏⲧ̅ ⲁ ϥ ⲁⲛⲁⲗⲁⲃⲃⲁⲛⲉ ⲙ̅ⲙⲟ ϥ ⲁ ϥ ⲁⲁ ϥ ⲛ̅ ⲣⲙ̅ ⲙ̅ ⲡⲉ · ⲁ ϥ ⲧⲣⲉ ⲡ ϣⲁϩ ⲛ̅ ⲧⲉ ϩⲣⲱ̅ ⲉⲧ ϩⲛ̅ ⲧ ⲃⲁⲃⲩⲗⲱⲛ ϣⲱⲡⲉ ⲛ ⲟⲩ ⲙⲟⲟⲛⲉ ⲙ̅ ⲡ ϣⲟⲙⲛⲧ̅ ⲛ̅ ϣⲏⲣⲉ ϣⲏⲙ · ⲁ ϥ ⲧⲣⲉ ⲙ̅ ⲙⲟⲩⲓ̈ ⲉⲧ ϩⲙ̅ ⲡ ϣⲏⲓ̈ ϣⲱⲡⲉ ⲛ̅ ⲑ ⲉ ⲛ̅ ϩⲉⲛ ⲙⲁⲑⲏⲧⲏⲥ ⲉ ⲩ ⲥⲃ̅ⲧⲱⲧ̅ ϩⲓⲧⲛ̅ ⲇⲁⲛⲓⲏⲗ · ⲁ ϥ ⲧⲣⲉ ϩⲏⲧ ϥ̅ ⲙ̅ ⲡ ⲕⲏⲧⲟⲥ ⲉⲧ ϩⲛ̅ ⲑ ⲁⲗⲁⲥⲥⲁ ϣⲱⲡⲉ ⲛ̅ ⲑ ⲉ ⲛ ⲟⲩ ⲛⲩⲙⲫⲟⲛ ⲙ̅ ⲡⲉ ⲡⲣⲟⲫⲏⲧⲏⲥ · Ⲁ ϥ ⲧⲣⲉ ⲡ ⲡⲟⲣⲛⲓⲟⲛ ⲛ̅ ϩⲣⲁⲁⲃ ⲡⲱⲱⲛⲉ ⲉ ⲩ ⲑⲏⲥ ⲓⲁⲥⲧⲏⲣⲓⲟⲛ ϩⲛ̅ ⲧ ⲙ̅ⲛ̅ⲧ̅ ⲙⲁⲓ̈ ϣⲙⲙⲟ · ⲡⲁ ⲗⲁⲥ ⲛⲁ ⲣⲱϣⲉ ⲁⲛ ⲉ ⲧⲁⲩⲟ̅ ⲛ̅ ⲛⲉϥ ⲙⲛⲧ̅ ⲣⲉϥ ⲣ̅ ⲡ ⲉⲧ ⲛⲁⲛⲟⲩ ϥ ⲧⲏⲣ ⲟⲩ · ⲧ ⲙⲛⲧ̅ ⲣⲙ̅ ⲙⲁⲟ̅ ⲅⲁⲣ ⲛ̅ ⲛⲉϥ ⲉⲛⲉⲣⲅⲓⲁ ⲟⲩⲟⲧⲃ̅ ⲉ ⲡⲁ ⲗⲁⲥ · ⲡ ϣⲁ ⲅⲁⲣ ⲛ̅ ⲧ ⲉⲕⲕⲗⲏⲥⲓⲁ ⲙⲉϩ ⲉⲃⲟⲗ ⲛ̅ ϯ ϩⲓϫⲓ · ⲛⲓⲙ ⲛ̅ⲧⲉ ⲡⲉⲛ ⲟⲩϫⲁⲓ̈ · ⲕⲁⲧⲁ ⲡ ⲉⲧ ⲥⲏϩ ϫⲉ ϯ ⲛⲓⲙ ⲉ ⲛⲁⲛⲟⲩ ϥ · ⲁⲩⲱ ⲇⲱⲣⲟⲛ ⲛⲓⲙ ⲉⲧ ϫⲏⲕ ⲉⲃⲟⲗ ⲟⲩ ⲉⲃⲟⲗ ⲟⲩ ⲉⲃⲟⲗ ϩⲛ̅ ⲧ ⲡⲉ̅ ⲡⲉ ⲉ ϥ ⲛⲏⲩ ⲉ ⲡ ⲉⲥⲏⲧ̅ ϩⲓⲧⲙ̅ ⲡ ⲓⲱⲧ̅ ⲛ̅ ⲟⲩⲟⲉⲓⲛ · Ⲙ ̅ ⲡⲉⲓ̈ ⲙⲁ̅ ⲅⲁⲣ ⲉ ϥ ϯ ⲛ̅ ⲛ ⲉⲧ ϩⲓϫⲙ̅ ⲡ ⲕⲁϩ ϩⲛ̅ ⲛⲁ ⲙ̅ ⲡⲏⲩⲉ · ⲙ̅ ⲡⲉⲓ̈ ⲙⲁ̅ ⲟⲩ ϫⲡⲟ̅ ⲡⲉ ⲛ ⲛ̅ ϩⲓⲥⲉ ⲙⲛ̅ ϩⲉⲛ ⲕⲧⲏⲥⲓⲥ ⲛ̅ ⲁⲣⲉⲧⲏ · ⲙ̅ ⲡⲉⲓ̈ ⲙⲁ̅ ⲟⲩ ⲡⲣⲟⲥⲫⲟⲣⲁ ⲧⲉ ϩⲓⲧⲛ̅ ϩⲉⲛ ⲭⲣⲏⲙⲁ ⲙⲛ̅ ⲟⲩ ⲁⲅⲟⲣⲁ̅ ⲉ ⲥ ⲥϭⲣⲁϩⲧ̅ · ⲉ ⲓ̈ ϣⲁϫⲉ ⲉ ⲧ ⲉⲕⲕⲗⲏⲥⲓⲁ · ⲙ̅ ⲡⲉⲓ̈ ⲙⲁ̅ ϩⲉⲛ ⲕⲗⲟⲟⲗⲉ ⲛⲉ ⲉ ⲩ ϯ ⲛ ⲟⲩ ⲙⲟⲩ ⲛ̅ ϩⲱⲟⲩ ϩⲓⲧⲛ̅ⲙ̅ ⲙⲟⲟⲩ ⲛ̅ ⲉⲓ̈ⲟⲩⲉ ⲙ̅ ⲡ ⲉⲩⲁⲅⲅⲉⲗⲓⲟⲛ · Ⲙ ̅ ⲡ[ⲉ]ⲓ̈ ⲙⲁ̅ ⲛ̅ ⲥⲁⲗⲡⲓⲅⲝ̅ ⲛ̅ ⲛ ⲁⲡⲟⲥⲧⲟⲗⲟⲥ ⲛⲉ ⲉ ⲩ ⲧⲁϣⲉ ⲟⲉⲓϣ ⲛ̅ ⲧⲉ ⲧⲣⲓⲁⲥ ϫⲉ ⲟⲩ ⲥⲱⲛⲧ̅ ⲁⲛ ⲧⲉ · ⲙ̅ ⲡ[ⲉ]ⲓ̈ ⲙⲁ̅ ϩⲉⲛ ϫⲱ ⲛⲉ ⲙ̅ ⲡ ⲛⲁ̅ⲧⲓⲕⲟⲛ ⲉ ⲩ ϯ ⲟⲩⲃⲉ ⲧ ⲙⲛⲧ̅ ⲧⲩⲣⲁⲛⲛⲟⲥ ⲛ ⲙ̅ ⲡⲁⲑⲟⲥ ⲉ ⲛ ⲧⲁⲩⲟ̅ ⲙ̅ⲙⲟ ⲟⲩ ϩⲛ̅ ϩⲉⲛ ⲙⲉⲗⲟⲥ ⲛ̅ ⲛⲟⲏⲧⲟⲛ · ⲙ̅ ⲡⲉⲓ̈ ⲙⲁ̅ ⲟⲩ ⲕⲱ ⲕⲁ ϩⲏⲩ ⲡⲉ ⲛ ⲁⲇⲁⲙ ⲡⲉ ⲉⲃⲟⲗ ϩⲙ̅ ⲡ ⲕⲁϩ · ⲉ ⲛ ϯ ⲇⲉ ϩⲓⲱⲱ ⲛ ⲙ̅ ⲡ ⲟⲩⲟⲉⲓⲛ ⲡⲉ ⲉⲃⲟⲗ ϩⲛ̅ ⲙ̅ ⲡⲏⲩⲉ ⲡⲉⲛ ϫⲟⲉⲓⲥ ⲓⲥ̅ ⲡⲉ ⲭ̅ⲥ̅ · Ⲙ ̅ ⲡⲉⲓ̈ ⲙⲁ̅ ⲉ ⲛ ϣⲟⲣϣⲣ̅ ⲙ̅ ⲡ ⲧⲏⲣⲁⲛⲟⲥ ⲛ ⲁⲣⲭⲁⲓⲟⲥ · ⲁⲩⲱ ⲉ ⲛ ⲡⲣⲟⲥⲕⲩⲛⲉⲓ ⲙ̅ ⲡ ⲙⲏⲥⲧⲏⲣⲓⲟⲛ ⲡⲉ ⲉⲃⲟⲗ ϩⲛ̅ ⲧ ⲡⲁⲣⲑⲉⲛⲟⲥ · ⲙ̅ ⲡⲉⲓ̈ ⲙⲁ̅ ⲛ̅ⲧ ⲁ ϥ ⲡⲱϩ ⲙ̅ ⲡⲉ ⲭⲓⲣⲟ ⲅⲣⲁⲫⲟⲛ ⲛ̅ ⲛⲉⲛ ⲛⲟⲃⲉ · ⲁ ϥ ⲧⲁⲥⲥⲉ ⲙ̅ⲙⲟ ⲛ ⲉ ⲡⲉⲕ ⲣⲁⲙⲁⲧⲓⲟⲛ ⲛ̅ ⲧ ⲉⲗⲉⲩⲑⲉⲣⲓⲁ · ⲙ̅ ⲡⲉⲓ̈ ⲙⲁ̅ ⲛ̅ⲧ ⲁ ϥ ⲙⲟⲩⲟⲩⲧ̅ ⲛ ⲙ̅ ⲡⲁⲑⲟⲥ · ⲁ ϥ ⲧⲁⲛϩⲟ̅ ⲛ̅ ⲕⲉ ⲥⲟⲡ ⲛ̅ ⲛⲉⲛ ⲯⲩⲭⲏ̅ · Ⲱ ̅ ⲡ ϣⲁ̅ ⲉⲧⲉⲣⲉ ⲡⲉϥ ⲧⲟⲡⲟⲥ ϩⲓϫⲙ̅ ⲡ ⲕⲁϩ ⲉⲣⲉ ⲡⲉϥ ϩⲏⲩ ⲇⲉ ϩⲛ̅ ⲧ ⲡⲉ̅ · ⲙ̅ ⲡⲉⲓ̈ ⲙⲁ̅ ⲛ̅ⲧ ⲁ ⲩ ⲕⲩⲣⲏⲥⲥⲉ ϩⲛ̅ ⲟⲩ ⲛⲟϭ ⲛ̅ ⲥⲙⲏ̅ ⲙ̅ ⲡ̅ ⲡⲁϩⲣⲉ ⲛ̅ ⲭⲣⲏⲥⲓⲙⲟⲛ ⲛ ⲧ̅ ⲛⲏⲥⲧⲓⲁ · ⲡⲉ ϩⲙⲉ̅ ⲛ̅ ϩⲟⲟⲩ ⲉⲧ ⲟⲩⲁⲁⲃ · ⲡ ⲃⲉⲕⲉ ⲉⲧ ⲛⲁ ϣⲱϥ ⲛ̅ ⲧⲉ ⲕⲣⲁⲧⲓⲁ · ⲡ ϩⲓⲥ ⲁⲅⲅⲉⲗⲟⲥ ⲛ ⲧ̅ ⲡⲁⲣⲑⲉⲛⲓⲁ · ⲧ ⲙⲛⲧ̅ ⲛⲁⲏⲧ̅ ⲉⲧ ϣⲏⲡ̅ⲧ ⲙⲛⲧ̅ ⲣⲙ̅ ⲣⲁϣ · ⲧ ⲙⲛⲧ̅ ⲙⲁⲅⲁⲣⲓⲟⲥ · ⲧ ⲙⲛⲧ̅ ⲥⲁⲃⲉ ⲉⲧⲉ ⲙⲛ̅ⲧ̅ ⲥϣⲓ · ⲧ ⲙⲛⲧ̅ ϩⲁⲣϣ ϩⲏⲧ̅ ⲧⲉⲧ ⲧⲛ̅ ⲧⲱⲛ ⲉ ⲡ ⲛⲟⲩⲧⲉ · ⲧ ⲙⲛⲧ̅ ⲁⲧ ϣⲉ̅ ⲛ̅ ϩⲁⲥⲉⲓ̈ⲉ ⲛ̅ ⲑ ⲩⲡⲟⲙⲓⲛⲏ · Ⲧ ⲙⲛⲧ̅ ⲁⲧ ϩⲟⲧϩ̅ⲧ̅ ⲛ̅ⲥⲁ ⲧ ⲡⲓⲥⲧⲓⲥ · ⲧ ⲙⲛⲧ̅ ⲁⲧ ⲥⲱⲛⲧ̅ ⲛ̅ ⲧⲉ ⲧⲣⲓⲁⲥ · ⲧ ⲙⲛⲧ̅ ⲁⲧ ⲧⲁϩⲟ ⲥ ⲛ̅ ⲧ ⲟⲓⲕⲟⲛⲟⲙⲓⲁ ⲛ̅ ⲧ ⲥⲁⲣⲝ̅ · ⲧ ⲙⲓⲛⲉ ⲅⲁⲣ ⲉⲧ ⲕ̅ ⲛⲁ ϩⲟⲧϩⲧ̅ ⲛ̅ⲥⲁ ⲡ ϩⲱⲃ ⲙ̅ⲙⲟ ⲥ ϩⲛ̅ ⲟⲩ ⲗⲟⲅⲓⲥⲙⲟⲥ · ⲕ ⲛⲁ ϭⲓⲛⲉ ⲛ̅ ⲧⲉ ϣⲡⲏⲣⲉ ⲉ ⲥ ⲧⲁⲓ̈ⲏⲩ ⲛ̅ ϩⲟⲩⲟ̅ ⲉ ϭⲓⲛ ϩⲟⲧϩⲧ̅ ⲛⲓⲙ · Ⲡ ⲁ ⲗⲟⲅⲓⲥⲙⲟⲥ ⲛⲁ ⲁⲡⲟⲣⲉⲓ̅ ⲉ ϥ ϣⲓⲛⲉ ϫⲉ ⲛ̅ⲧ ⲁ ⲡ ⲛⲟⲩⲧⲉ ϣⲱⲡⲉ ⲛ̅ ⲣⲱⲙⲉ ⲛ ⲁϣ ⲛ̅ ϩⲉ · ⲁⲩⲱ ϫⲉ ⲛ̅ⲧ ⲁ ⲡ ⲛⲟⲩⲧⲉ ⲛ ⲁⲡⲁⲑⲏⲥ ⲣ̅ ⲟⲩⲁ̅ ⲛ̅ ⲟⲩⲱⲧ ⲙⲛ̅ ⲡ ⲟⲙⲉ · ⲉ ⲁ ϥ ϫⲓ ⲙⲟⲣⲫⲏ ϩⲛ̅ ⲧ ⲥⲁⲣⲝ̅ ⲛ ⲁϣ ⲛ̅ ϩⲉ · ⲡ ⲉⲧ ϣⲟⲟⲡ̅ ⲙⲉⲛ ⲁϫⲛ̅ ⲁⲣⲭⲏ · ⲉⲃⲟⲗ ϩⲓⲧⲙ̅ ⲡ ⲓⲱⲧ̅ ⲙⲉ ϥ ϣⲓⲃⲉ · ⲡ ⲉⲛⲧ ⲁ ϥ ϣⲱⲡⲉ ⲙⲛ̅ ϩⲛ̅ ⲑ ⲁⲏ̅ ⲛ̅ ⲛⲉ ϩⲟⲟⲩ ⲛ̅ⲧ ⲁ ϥ ⲟⲩⲱⲛϩ̅ ⲉ ⲃⲟⲗ ϩⲛ̅ ⲧ ⲡⲁⲣⲑⲉⲛⲟⲥ · ⲡ ⲉⲧ ϣⲟⲟⲡ̅ ⲙⲉⲛ ⲅⲁⲣ ⲛ̅ⲧ ⲁ ϥ ϣⲱⲡⲉ ⲁⲛ · ⲡ ⲉⲛⲧ ⲁ ϥ ϣⲱ[ⲡⲉ] ⲅⲁⲣ ⲛ̅ ⲟⲩ ⲫⲁⲛⲧⲁⲥⲓⲁ ⲁⲛ ⲡⲉ · ⲛ̅ⲧⲟϥ ⲅⲁⲣ ⲡⲉ ⲡ ⲛⲟⲩⲧⲉ ϩⲛ̅ ⲟⲩ ⲙⲉ̅ · ⲁⲩⲱ ⲡ ⲣⲱⲙⲉ ϩⲛ̅ ⲟⲩ ⲙⲉ̅ · Ⲉ ϥ ⲟ̅ ⲛ̅ ϩⲟⲙⲟⲟⲩⲥⲓⲟⲥ ⲙⲛ̅ ⲡ ⲓⲱⲧ̅ · ⲁⲩⲱ ⲛⲙ̅ⲙⲁ ⲓ̈ ⲉ ⲃⲟⲗ ϩⲙ̅ ⲡⲁ ⲅⲉⲛⲟⲥ · ⲕⲁⲧⲁ ⲑ ⲉ ⲉⲛⲧ ⲁ ϥ ϣⲱⲡⲉ ⲙ̅ⲙⲟ ⲥ ⲛ̅ ϣⲁⲧ̅ ⲛ̅ ⲛⲟⲃⲉ · ⲧⲉ ⲫⲩⲥⲓⲥ ⲙ̅ ⲡ ⲛⲟⲩⲧⲉ ⲛ ⲟⲩ ⲥⲱⲛⲧ̅ ⲁⲛ ⲧⲉ · ⲁⲩⲱ ⲧ ⲉⲛⲧ ⲁ ϥ ϫⲓⲧ ⲥ̅ ⲉⲃⲟⲗ ⲙ̅ⲙⲟ ⲓ̈ ⲛ ⲟⲩ ⲛⲟⲩϫ ⲁⲛ ⲧⲉ · ⲁⲗⲗⲁ ⲟⲩ ϣⲣ̅ ⲛ̅ ⲟⲩⲱⲧ ⲡⲉ · Ⲉ ⲛ ⲡⲱϣ ⲁⲛ ⲛ̅ ⲛⲉ ⲫⲩⲥⲓⲥ ⲉ ⲥⲛ̅ⲧⲉ ⲛ̅ ϩⲩⲡⲟⲥⲧⲁⲥⲓⲥ · ⲁⲗⲗⲁ ⲉⲣⲉ ⲧⲉ ⲫⲩⲥⲓⲥ ⲥⲛ̅ⲧⲉ ⲟ̅ ⲛ ⲟⲩ ϩⲏⲡⲟⲥⲧⲁⲥⲓⲥ ⲛ̅ ⲟⲩⲱⲧ̅ ⲧⲉ · ⲉⲃⲟⲗ ϩⲛ̅ ⲧ ⲙⲛ̅ⲧ̅ ⲛⲟⲩⲧⲉ ⲙⲛ̅ ⲧ ⲙⲛⲧ̅ ⲣⲱⲙⲉ ⲛ̅ ⲧ ⲟⲓⲕⲟⲛⲟⲙⲓⲁ ⲛ̅ ϣⲡⲏⲣⲉ ⲉⲛⲧ ⲁⲥ ⲣ̅ ⲟⲩⲉⲓ̅ ⲛ̅ ⲟⲩⲱⲧ̅ ⲛⲙ̅ⲙⲁ ϥ · ⲙⲛ̅ⲛ̅ⲥⲁ ⲧ ⲙⲛⲧ̅ ⲟⲩⲁ̅ ⲛ ⲁⲧ ϣⲁϫⲉ ⲉⲣⲟ ⲥ ⲉ ϥ ϣⲟⲟⲡ̅ ⲛ̅ ϣⲏⲣⲉ ⲙ̅ ⲙⲟⲛⲟⲅⲉⲛⲏⲥ · Ⲕ ⲁⲛ ⲉⲩϣⲁⲛ ⲗⲓⲃⲉ ⲛ̅ϭⲓ ⲛ̅ ϩⲁⲓⲣⲉⲧⲓⲕⲟⲥ · ⲕⲁⲛ ⲉⲩ ϣⲁⲛ ⲡⲱϩ ⲛ̅ ⲛⲉⲩ ϩⲏⲧ̅ ⲛ̅ϭⲓ ⲛ ⲓ̅ⲟⲩⲇⲁⲓ̈ · ⲕⲁⲛ ⲉⲩϣⲁⲛ ⲥⲗⲉⲡⲗⲱⲡ ⲟⲩ ⲉⲃⲟⲗ ⲛ̅ϭⲓ ϩⲉⲗⲗⲏⲛ · ⲟⲩ ⲁⲧ ⲡⲱⲣϫ ⲉⲃⲟⲗ ⲙ̅ ⲡ ⲓⲱⲧ ⲡⲉ · ⲁⲩⲱ ⲁ ⲩ ⲥⲁⲛⲟⲩϣ ϥ̅ ⲙⲛ̅ ⲛ̅ ⲣⲱⲙⲉ · ⲁ ϥ ϫⲓ ⲥⲁⲣⲝ̅ ⲁϫⲛ̅ ϣⲓⲃⲉ · ⲁ ϥ ϫⲓ ⲙ̅ ⲡ ⲣⲱⲙⲉ ⲧⲏⲣ ϥ̅ ⲉ ⲛ ⲉϥ ⲡⲏϣ ⲁⲛ · ⲛ̅ⲧⲟϥ ⲧⲏⲣ ϥ̅ ⲡⲉ ϩⲛ̅ ⲧ ⲡⲉ̅ · ⲁⲩⲱ ⲛ̅ⲧⲟϥ ⲧⲏⲣ ϥ̅ ⲡⲉ ϩⲓϫⲙ̅ ⲡ ⲕⲁϩ · ⲁⲩⲱ ⲛ̅ⲧⲟϥ ⲧⲏⲣ ϥ̅ ⲡⲉ ϩⲙ̅ ⲙⲁ̅ ⲛⲓⲙ · Ⲧ ⲉ ⲫⲩⲥⲓⲥ ⲅⲁⲣ ⲙ̅ ⲡ ⲛⲟⲩⲧⲉ ⲙⲉ ⲩ ⲡⲟϣ ⲥ̅ · ⲁⲩⲱ ⲡ ⲉ ⲛⲧ ⲁ ϥ ⲧⲁⲁ ϥ ϩⲓⲱⲱ ϥ ⲛ̅ⲧ ⲁ ϥ ϩⲩⲡⲟⲙⲓⲛⲉ ⲛ̅ϩⲏⲧ ϥ̅ ϩⲁ ⲛ ϩⲓⲥⲉ · ⲁⲗⲗⲁ ⲁ ϥ ⲉⲗⲉⲩⲧⲉⲣⲟⲩ ⲙ̅ⲙⲟ ⲓ̈ ⲉⲃⲟⲗ ϩⲛ̅ ⲛ̅ ϩⲓⲥⲉ ⲙ̅ ⲡ ⲉⲛⲧ ⲁ ϥ ϫⲓⲧ ϥ̅ · ⲧⲛ̅ ϫⲱ ⲙ̅ⲙⲟ ⲥ ⲉⲣⲟ ϥ ϫⲉ ⲡ ϣⲏⲣⲉ ⲙ̅ ⲡ ⲛⲟⲩⲧⲉ [ⲕⲁⲧⲁ ⲟⲩ ⲭⲁⲣⲓⲥ ⲁⲗⲗⲁ ⲉ] ⲡ ⲛⲟⲩⲧⲉ ⲡ ⲗⲟⲅⲟⲥ ⲡⲉ ϩⲛ̅ ⲟⲩ ⲙⲉ̅ · ⲉⲃⲟⲗ ϫⲉ ⲛ̅ⲧⲟϥ ⲡⲉ ⲧ ⲥⲟⲫⲓⲁ ⲁⲩⲱ ⲡ ⲛⲟⲩⲥ ⲛⲁ ⲧ ⲡⲱⲣϫ̅ ⲉⲃⲟⲗ ⲙ̅ ⲡ ⲓⲱⲧ̅ ⲕⲁⲧⲁ ⲟⲩ ⲫⲩⲥⲓⲛ ϩⲱⲥ ⲉ ⲛⲓ̈ⲟⲭⲟⲥ ⲛ̅ ⲛⲉ ϩⲃⲏⲩⲉ ⲙ̅ ⲡ ⲛⲟⲩ ⲧⲉ · ⲙⲛ̅ ⲛ̅ ⲣⲱⲙⲉ · ⲛ̅ⲧⲟϥ ⲅⲁⲣ ⲡ ⲉⲧ ϭⲟⲙ ⲙ̅ ⲡⲉϥ ⲉⲓ̈ⲱⲧ · ⲉⲃⲟⲗ ϫⲉ ⲡ ⲣⲉϥ ϩⲁⲣⲉϩ ⲡⲉ ⲉ ⲛ ⲉⲛⲧ ⲁ ⲩ ϣⲱⲡⲉ ⲧⲏⲣ ⲟⲩ · Ⲧ ⲙⲉ̅ ⲡⲉ̅ ⲉⲃⲟⲗ ϫⲉ ⲡⲉ ⲭⲁⲣⲁⲕⲧⲏⲣ ⲡⲉ ⲙ̅ ⲡ ⲓⲱⲧ̅ · ⲑ ⲓⲕⲱⲛ ⲡⲉ ⲉⲃⲟⲗ ϫⲉ ⲟⲩ ϩⲟⲙⲟⲟⲩⲥⲓⲟⲥ ⲡⲉ ⲙ ⲛ̅ ⲡⲉ ⲛⲧ ⲁ ϥ ϫⲡⲟ ϥ ⲁϫⲛ̅ ϣⲓⲃⲉ · ⲟⲩⲟⲉⲓⲛ ⲡⲉ ⲉⲃⲟⲗ ϫⲉ ⲡ ⲣⲏ ⲡⲉ ⲛ̅ ⲛⲉⲛ ⲯⲩⲭⲏ̅ · ⲟⲩⲱⲛϩ̅ ⲡⲉ ⲉⲃⲟⲗ ϫⲉ ⲉ ⲛ ⲟⲛϩ̅ ⲛ̅ ϩⲏⲧ ϥ̅ · ⲁⲩⲱ ⲉ ⲛ ϣⲟⲟⲡ̅ ⲁⲩⲱ ⲉ ⲛ ⲕⲓⲙ · ⲟⲩ ⲇⲓⲕⲁⲓⲟⲥⲩⲛⲏ ⲡⲉ ⲉⲃⲟⲗ ϫⲉ ⲛ̅ⲧⲟϥ ⲡⲉ ⲡ ⲣⲉϥ ϯ ⲙ̅ ⲡ ⲟⲩⲁ̅ ⲡ ⲟⲩⲁ̅ · ⲕⲁⲧⲁ ⲡⲉϥ ⲙ̅ϣⲁ̅ · Ⲟ ⲩ ⲧⲃ̅ⲃⲟ ⲡⲉ ⲉⲃⲟⲗ ϫⲉ ⲡ ⲣⲉϥ ⲙⲟⲩⲟⲩⲧ̅ ⲙ̅ ⲡ ⲛⲟⲃⲉ ⲡⲉ · ⲟⲩ ⲥⲱⲧⲉ ⲡⲉ ⲉⲃⲟⲗ ϫⲉ ⲛ̅ⲧⲟϥ ⲡⲉ ⲛⲧ ⲁ ϥ ϣⲱⲡ ⲙ̅ ⲡ ⲕⲟⲥⲙⲟⲥ ⲧⲏⲣ ϥ̅ ϩⲙ̅ ⲡⲉϥ ⲥⲛⲟϥ · ⲧ ⲁⲛⲁⲥⲧⲁⲥⲓⲥ ⲡⲉ ⲉⲃⲟⲗ ϫⲉ ⲛ̅ⲧⲟϥ ⲡⲉ ⲛⲧ ⲁ ϥ ⲃⲱⲗ ⲉⲃⲟⲗ ⲛ̅ ⲛ ⲉⲧ ϩⲛ̅ ⲛ ⲧⲁⲫⲟⲥ ⲁ ϥ ⲁⲁ ⲩ ⲛ̅ ⲃⲣ̅ⲣⲉ̅ ⲛ̅ ⲕⲉ ⲥⲟⲡ̅ ϩⲓⲧⲙ̅ ⲡⲉϥ ⲥⲛⲟϥ · ⲁⲗⲗⲁ ϫⲱ ⲉⲣⲟ ⲓ̈ ⲛ ⲛ̅ ⲕⲟⲟⲩⲉ ⲡⲉϫⲁ ⲕ ⲉ ⲓ̈ ϣⲁϫⲉ ⲉⲣⲟ ⲕ ⲱ ⲡ ⲓⲟⲩⲇⲁⲓ̈ · ⲛ̅ ϯ ϣⲓⲡⲉ ⲁⲛ ⲉ ⲓ̈ ⲱϣ ⲉⲃⲟⲗ ϩⲛ̅ ⲟⲩ ⲛⲟϭ ⲛ̅ ⲥⲙⲏ̅ · ⲡⲁ ⲟⲩϫⲁⲓ̈ ⲅⲁⲣ ⲡⲉ ⲧ ⲟⲓⲕⲟⲛⲟⲙⲓⲁ ⲛ̅ ϣⲡⲏⲣⲉ · Ⲡ ⲉⲧ ϣⲟⲟⲡ̅ ⲙⲉⲛ ⲅⲁⲣ ⲉ ϥ ϣⲟⲟⲡ̅ ϩⲓⲧⲟⲟⲧ ϥ̅ ⲙ̅ⲙⲓⲛ ⲙ̅ⲙⲟ ϥ · ⲡ ⲉⲛⲧ ⲁ ϥ ϣⲱⲡⲉ ⲇⲉ ⲙ̅ⲙⲟ ϥ ⲛ̅ⲧ ⲁ ϥ ϣⲱ ⲡⲉ ⲙ̅ⲙⲟ ϥ ⲉⲧⲃⲏⲏⲧ · ⲁⲩⲱ ⲉ ϥ ⲉⲛⲉⲣⲅⲉⲓ ⲛ̅ ⲛⲉ ϣⲡⲏⲣⲉ ϩⲱⲥ ⲛⲟⲩⲧⲉ · ⲁⲩⲱ ϥ̅ ϩⲩⲡⲟⲙⲓⲛⲉ ϩⲁϩ ⲉ ⲛ ϩⲓⲥⲉ ϩⲱⲥ ⲣⲱⲙⲉ · ⲡ ⲉⲛⲧ ⲁ ϥ ϣⲱⲡⲉ ⲟⲩⲛ ⲙ̅ⲙⲟ ϥ ⲉⲧⲃⲉ ⲧⲉϥ ⲙⲛⲧ̅ ϣⲁ ⲛⲁ ϩⲧⲏ ϥ ⲉϩⲟⲩⲛ ⲉⲣⲟ ⲓ̈ · ⲉⲧⲉ ⲡ ⲣⲱⲙⲉ ⲡⲉ ⲛ̅ⲧ ⲁ ϥ ϫⲓⲧ ϥ̅ ϩⲛ̅ ⲟⲩ ⲙⲉ̅ · Ⲉ ⲡⲓⲇⲏ ⲡⲉ ⲑⲁⲃ ⲙ̅ ⲡ ⲟⲩⲱϣⲙ̅ ⲡⲉ · ⲉⲧⲃⲉ ⲡⲁⲓ̈ ⲁ ϥ ϣⲱⲡⲉ ⲛ̅ ϣⲏⲣⲉ ⲛ̅ ⲣⲱⲙⲉ · ϩⲛ̅ ⲟⲩ ⲙⲉ̅ ⲅⲁⲣ ⲁ ϥ ϫⲓ ⲥⲁⲣⲝ̅ ⲉ ⲃⲟⲗ ϩⲛ̅ ⲟⲩ ⲥϩⲓⲙⲉ · ⲁϫⲛ̅ ϩⲟⲟⲩⲧ̅ · ⲟⲩ ϩⲓⲏ̅ ⲅⲁⲣ ⲡⲉ ⲉⲃⲟⲗ ϫⲉ ⲡ ⲣⲉϥ ϫⲓ ⲙⲟⲉⲓⲧ̅ ⲡⲉ ϣⲁⲁ ⲡⲉϥ ⲉⲓ̈ⲱⲧ̅ : ⲉⲓ̈ⲧⲁ ⲟⲩ ⲣⲟ̅ ⲡⲉ ⲉⲃⲟⲗ ϫⲉ ⲡ ⲣⲉϥ ϫⲓ ⲙⲟⲉⲓⲧ ⲡⲉ ⲉϩⲟⲩⲛ ⲉ ⲡ ⲡⲁⲣⲁⲇⲓⲥⲟⲥ · ⲟⲩ ϣⲱⲥ ⲡⲉ ⲉⲃⲟⲗ ϫⲉ ⲡ ⲣⲉϥ ϣⲓⲛⲉ ⲡⲉ ⲛ̅ⲥⲁ ⲡ ⲉⲥⲟⲟⲩ ⲉⲛⲧⲁ ϥ ⲥⲱⲣⲙ̅ · ⲟⲩ ⲉⲥⲟⲟⲩ ⲡⲉ ⲉⲃⲟⲗ ϫⲉ ⲁ ⲩ ⲕⲟⲟⲛⲥ ϥ̅ ϩⲁ ⲧ ⲟⲓⲕⲟⲩⲙⲉⲛⲏ ⲧⲏⲣ ⲥ̅ · Ⲟ ⲩ ϩⲓⲉⲓⲃ ⲡⲉ ⲉⲃⲟⲗ ϫⲉ ⲡ ⲣⲉϥ ⲧⲃ̅ⲃⲟ̅ ⲙ̅ ⲡ ⲕⲟⲥⲙⲟⲥ ⲉ ⲃⲟⲗ ϩⲛ̅ ⲛⲉϥ ϫⲱϩⲙ̅ · ⲧⲉϥ ⲟⲓⲕⲟⲛⲟⲙⲓⲁ ⲅⲁⲣ ⲟⲩ ⲁⲧ ⲥⲙⲟⲧ ⲧⲉ · ⲁⲩⲱ ⲟⲩ ⲁⲧ ϣⲓⲃⲉ ⲧⲉ ⲧⲉ ⲫⲩⲥⲓⲥ · Ⲟ ⲩ ⲁⲣⲭⲓⲉⲣⲉⲩⲥ ⲡⲉ ⲉⲃⲟⲗ ϫⲉ ⲛ̅ⲧ ⲁ ϥ ⲧⲁⲗⲟ ϥ ⲉϩⲣⲁⲓ̈ ϩⲁⲣⲟ ⲛ ⲙ̅ⲙⲓⲛ ⲙ̅ⲙⲟ ϥ · ⲡ ⲛⲟⲩⲧⲉ ⲡⲉ ⲉⲧ ϣⲟⲟⲡ̅ · ⲛ ⲁⲧ ⲙⲁⲁⲩ ⲫⲱⲃⲉⲧ ⲛ̅ ⲧ ⲡⲉ̅ ⲛ̅ⲧⲉ ⲛ ⲫⲩⲥⲓⲥ · ⲟⲩ ⲁⲧ ⲉⲓ̈ⲱⲧ̅ ⲛ̅ϩⲏⲧ ⲛ̅ ⲡⲉ ⲉ ⲡ ϩⲱⲃ ⲉⲧ ⲏⲡ̅ ⲉⲧⲉ ⲛ ⲫⲩⲥⲓⲥ · ⲟⲩ ⲁⲧ ϣⲁϫⲉ ⲡⲉ ⲉ ⲧⲉϥ ⲕⲉⲛⲉⲁ̅ ϩⲛ̅ ϩⲱⲃ ⲛⲓⲙ ⲁⲩⲱ ⲥⲁ ⲥⲁ̅ ⲛⲓⲙ · ⲙⲉ ⲩ ⲉϣ ⲧⲁⲩⲟ ⲥ ϩⲛ̅ ⲧ ⲡⲉ̅ · ⲙⲉ ⲩ ⲉϣ ϫⲟⲟ ⲥ ϩⲓϫⲙ̅ ⲡ ⲕⲁϩ · ⲙⲉ ⲩ ⲉϣ ϩⲉⲣ ⲙⲏⲛⲉⲩⲉ ⲙ̅ⲙⲟ ⲥ ϩⲛ̅ ⲗⲁⲁⲩ ⲙ̅ ⲙⲁ̅ · ⲁ ϥ ϫⲓ ⲅⲁⲣ ⲙ̅ ⲥⲱⲙⲁ̅ ⲙⲛ̅ ⲧⲉ ⲯⲩⲭⲏ̅ ⲙⲛ̅ ⲡ ⲛⲟⲩⲥ · ϫⲉⲕⲁⲥ ⲉⲃⲟⲗ ϩⲓⲧⲟⲟⲧ ⲟⲩ ⲉϥⲉ ϣⲱⲡ ⲉ ⲣⲟ ϥ ⲙ̅ ⲡ ⲙⲟⲩ ⲛ ϥ̅ ⲥⲱⲧⲉ ⲙ̅ⲙⲟ ⲛ ⲉⲃⲟⲗ ⲛ̅ϩⲏⲧ ϥ̅ : Ϣ ⲓⲡⲉ ϩⲏⲧ ⲟⲩⲛ ⲛ̅ ϩⲓⲥⲉ ⲉⲛⲧ ⲁ ϥ ϣⲟⲡ ⲟⲩ ϩⲁⲣⲟ ⲕ ⲱ̅ ⲛ ⲓⲟⲩⲇⲁⲓ̈ · ⲙⲛ̅ ⲛⲉ ϣⲡⲏⲣⲉ ⲉⲛⲧ ⲁ ϥ ⲁⲁ ⲩ ⲉⲧⲃⲏⲏⲧ ⲕ̅ · ⲁⲗⲗⲁ ⲡⲉϫⲁ ϥ ⲛ̅ϭⲓ ⲡ ⲓⲟⲩⲇⲁⲓ̈ ⲛ̅ ⲃⲣ̅ⲣⲉ ϫⲥ · Ⲁϣ ⲛⲉ ⲛⲉ ϣⲡⲏ ⲣⲉ ⲉⲛⲧ ⲁ ϥ ⲁⲁ ⲩ · ⲁⲛⲟⲕ ϩⲱ̅ ϯ ⲛⲁ ϫⲟⲟ ⲥ ⲛⲁ ⲕ ϫⲉ ⲁϣ ⲛ ⲉⲛⲉ ϣⲡⲏⲣⲉ ⲉⲛⲧ ⲁ ϥ ⲁⲁ ⲩ ϩⲁⲧⲛ̅ ⲧⲏⲩⲧⲛ̅ ⲱ̅ ⲛ̅ ⲣⲉϥ ⲙⲓϣⲉ ⲙ ⲛ̅ ⲡ ⲛⲟⲩⲧⲉ · ⲛ̅ ⲑ ⲉ ⲛⲉ ⲛⲧ ⲁ ϥ ⲁⲁ ⲩ ϩⲁⲧⲏ ⲛ · Ⲁ ϣ ⲟⲩⲛ ⲛⲉ ⲛⲉ ϣⲡⲏⲣⲉ ⲉⲧ ⲟ̅ ⲛ̅ ⲛⲟϭ ⲉⲧ ⲕ̅ ⲛⲁ ⲡⲗⲏⲥⲥⲉ ⲉϫⲱ ⲟⲩ ⲧ ⲡⲉ̅ ⲧⲉ · ⲉ ⲛ ⲧ ⲡⲉ̅ ⲧⲉ ⲉⲛⲧ ⲁ ⲥ ϩⲱⲟⲩ ⲙ̅ ⲡ ⲟⲉⲓⲕ · ϫⲉ ⲉⲛⲉ ⲡ ⲛⲟⲩⲧⲉ ⲡⲉ ⲛ̅ⲧ ⲁ ϥ ϫⲓ ⲥⲁⲣⲝ̅ · ⲑ ⲁⲗⲁⲥⲥⲁ ⲧⲉ ⲉⲛⲧ ⲁ ⲥ ⲡⲱϩ ⲁ ⲕ ϫⲓⲟⲟⲣ ⲙ̅ⲙⲟ ⲥ ϫⲉ ⲉ ⲛ ⲉ ⲧ ⲡⲁⲣⲑⲉⲛⲟⲥ ⲧⲉ ⲙⲛ̅ⲛ̅ⲥⲁ ⲧⲣⲉ ⲥ ⲱⲥⲉ ⲙ̅ⲡ ⲥ̅ ⲗⲟ̅ ⲟⲛ ⲉ ⲥ ⲟ̅ ⲙ̅ ⲡⲁⲣ ⲑⲉⲛⲟⲥ · ⲡ ϭⲉⲣⲱⲃ ⲡⲉ ⲉ ⲛⲧⲁ ϥ ⲧⲣⲉ ⲧ ⲡⲉⲧⲣⲁ̅ ϣⲱⲡⲉ ⲙ̅ ⲡⲉⲗⲁⲅⲟⲥ · ϫⲛ̅ ⲡⲉⲥ⳨ⲟ̅ⲥ̅ ⲡⲉ ⲉⲧ ⲧⲃ̅ⲃⲟ̅ ⲙ̅ ⲡ ⲕⲟⲥⲙⲟⲥ · Ϣ ⲓⲡⲉ ϩⲏⲧ ⲟⲩⲛ ⲉ ϣⲡⲏⲣⲉ ⲗⲟⲡⲡⲟⲛ ⲱ̅ ⲡ ⲓⲟⲩⲇⲁⲓ̈ ⲛ ⲅ̅ ⲡⲣⲟⲥⲕⲩⲛⲉⲓ ⲙ̅ ⲡ ⲉⲛⲧ ⲁ ϥ ϫⲓ ⲥⲁⲣⲝ̅ · ⲁⲗⲗⲁ ⲡⲉϫⲁ ϥ ⲟⲛ ⲛ̅ϭⲓ ⲡ ϩⲁⲓⲣⲉⲧⲓⲕⲟⲥ ϫⲉ ⲁϣ ⲛ ⲉⲛⲉ ϣⲡⲏⲣⲉ · ⲱ̅ ⲡ ⲓⲟⲩⲇⲁⲓ̈ ⲉϣϫⲉ ⲕ ⲟⲩⲱϣ ⲉ ⲉⲓ̈ⲙⲉ ϫⲉ ⲁϣ ⲛ ⲉⲛⲉ ϣ ⲡⲏⲣⲉ ⲥⲱⲧⲙ̅ ⲧ ⲁ ⲧⲁⲙⲟ ⲕ ⲉⲣⲟ ⲟⲩ · ⲟⲩ ϫⲡⲟ̅ ⲁϫⲛ̅ ⲥⲡⲉⲣⲙⲁ · ⲟⲩ ⲛⲁⲁⲕⲉ ⲁϫⲛ̅ ⲙⲁ̅ ⲛ ⲛ̅ⲕⲟⲧ̅ⲕ̅ · ⲏ̅ ⲁϫⲛ̅ ⲅⲁⲙⲙⲟⲥ · Ⲟ ⲩ ⲡⲁⲣⲑⲉⲛⲟⲥ ⲉ ⲥ ⲟⲩⲁⲁⲃ · ⲁⲩⲱ ⲛ ⲁⲧ ϫⲱϩⲙ̅ ⲧ ⲡⲁⲣⲑⲉⲛⲟⲥ ⲁⲩⲱ ⲧ ⲙⲁⲁⲩ ⲁⲩⲱ ⲧ ⲡⲁⲣⲑⲉⲛⲟⲥ ⲟⲛ · ⲡⲉ ⲧⲣⲟⲙⲟⲥ ⲁⲩⲱ ⲧ ϭⲓⲛ ⲡⲱⲧ̅ ⲛ ⲛ̅ ⲥⲓⲟⲩ · ⲡ ϩⲩⲙⲛⲟⲥ ⲛ ⲛ̅ ⲁⲅⲅⲉⲗⲟⲥ · ⲑ ⲟⲧⲉ ⲛ ⲛ̅ ϣⲟⲟⲥ · Ⲛ ̅ ⲇⲱⲣⲟⲛ ⲛ ⲙ̅ ⲙⲁⲅⲟⲥ · ⲧ ⲙⲛⲧ̅ ⲥⲧⲙⲏⲧ ⲛ̅ ⲑ ⲁⲗⲁⲥⲥⲁ · ⲡ̅ ⲡⲱⲧ̅ ⲛ ⲛ̅ ⲧⲏⲩ · ⲏ̅ ⲡⲉ ⲥϭⲣⲁϩⲧ̅ · ⲧ ϭⲓⲛ ⲙⲟⲟϣⲉ ϩⲛ̅ ⲧ ⲗⲓⲙⲛⲏ · ⲧ ϫⲁⲙⲏ̅ ⲛ ⲛ̅ ϩⲟⲉⲓⲙ · ⲧ ϭⲓⲛ ϫⲓ ϥⲟϭ ⲥ̅ ⲙ̅ ⲡ ⲉⲧ ϣⲱⲛⲉ · ⲧ ϭⲓⲛ ⲛⲁⲩ ⲉⲃⲟⲗ ⲛ ⲛ̅ ⲃⲉⲗⲉⲉⲩ · Ⲧ ϭⲓⲛ ⲙⲁⲥⲧⲓⲅⲟⲩ ⲛ ⲛ̅ ⲇⲁⲓⲙⲟⲛⲓⲟⲛ · ⲧ ϭⲓⲛ ⲱⲛϩ̅ ⲛ̅ ⲕⲉ ⲥⲟⲡ̅ ⲛ̅ ⲛ ⲉⲧ ⲙⲟⲟⲩⲧ̅ · ⲧ ϭⲓⲛ ⲥⲧⲱⲧ̅ ⲛ̅ ⲧⲉ ⲕⲧⲓⲥⲓⲥ · ⲧ ϭⲓⲛ ⲣ̅ ϩⲏⲃⲉ ⲛ ⲧ̅ ⲡⲉ · Ⲡ ⲣⲏ̅ ⲉ ⲛⲧⲁ ϥ ⲣ̅ ⲕⲁⲕⲉ · ⲙ̅ ⲡⲉⲧⲣⲁ ⲉⲛⲧ ⲁ ⲩ ⲡⲱϩ ⲧϭⲓⲛ ⲱ[ϩ] ⲙ̅ ⲡ ⲕⲁⲧⲁ [ⲡⲉ]ⲧⲁⲥⲙⲁ ⲙ̅ ⲡ [ⲣ̅]ⲡⲉ · ⲧ ϭⲓⲛ ϣⲱⲗ ⲛ ⲁⲙ[ⲛ̅]ⲧⲉ · Ⲧ ϭⲓⲛ[ ⲉⲓ̈] ⲉⲃⲟⲗ ⲛ̅ ⲛ ⲉⲧ ⲙⲟⲟⲩⲧ̅ ϩⲛ̅ [ⲛ̅] ⲧⲁⲫⲟⲥ · ⲧ ϭⲓⲛ ⲕⲧⲟ̅ ⲙ̅ ⲡ ⲗ[ⲏⲥ]ⲧⲏⲥ · ⲧ ϭⲓ[ⲛ] ⲱϥⲧ̅ ⲉ ⲡⲉ [ⲥ]⳨ⲟ̅ⲥ̅ ⲙ̅ ⲡⲉ [ⲭⲉⲓ]ⲣⲟⲕⲣⲁⲫⲟ[ⲥ] ⲉ ⲧⲁⲣⲟ ⲛ [ⲡ] ϣⲟⲣϣⲣ̅ [ⲛ] ⲛⲉⲕ ⲥⲩ ⲛ[ⲁ]ⲅⲱⲅⲏ · Ⲧ [ⲁⲩ]ⲝⲏⲥⲓⲥ ⲛ̅ ⲛ ⲉⲕⲕⲗⲏⲥ[ⲓⲁ]· ⲡ ⲟⲩⲱϣ [ⲉ]ⲃⲟⲗ ⲛ̅ ⲧ ⲙ[ⲛⲧ̅] ⲉⲩⲥⲉⲃⲏ[ⲥ]· ⲗⲟⲓⲡⲟⲛ ⲉ[ϣⲱ]ⲡⲉ ⲁ ⲕ ⲕⲁ[ⲃⲱⲗ] ⲛ̅ ⲧⲉ ⲕ ⲡⲗ[ⲁⲛⲏ] [ⲙⲛ̅]ⲛ̅ ⲧⲉⲕ ⲙⲁⲧⲟⲩ · [ⲱ]ϣ ⲉⲃⲟⲗ ϩⲱ[ⲱ] ⲕ ⲙⲛ̅ ⲡ ⲛⲟⲙⲟ[ⲑⲉ]ⲧⲏⲥ ⲙⲱⲩ̈[ⲥⲏ]ⲥ ϫⲉ ⲡⲁⲓ̈ ⲡⲉ [ⲡⲁ] ⲡ ⲛⲟⲩⲧⲉ ϯ ⲛⲁ [ϯ ⲉ]ⲟⲟⲩ ⲛⲁ ϥ · [ⲉⲧⲉ] ⲡⲱϥ ⲡⲉ ⲡ ⲉ[ⲟⲟⲩ] ⲙⲛ̅ ⲡ ⲁⲙⲁϩ[ⲧⲉ] ϣⲁ ⲁⲛ ⲁⲓ[ⲱⲛ] ⲧⲏⲣ ⲟⲩ ⲛ ⲁⲓ[ⲱⲛ] ϩⲁⲙⲏⲛ · ◈ — ◈ — ◈ — ◈ — ◈ — ◈ [ⲡ]ⲣⲟⲕⲗⲟⲥ [ⲡ ⲉⲡⲓⲥ]ⲕⲟⲡⲟⲩ · ◈ — ◈ — ◈ — ◈ — ◈ — ◈
ⲚⲦⲞϤ ⲞⲚ ⲀⲠⲀ ⲈⲪⲢⲀⲒ̈Ⲙ Ⲉ Ϥ ⲤϨⲀⲒ Ⲉ ⲢⲀⲦ Ϥ Ⲛ ⲞⲨ ⲘⲈⲢⲒⲦ Ⲛ̅Ⲧ Ⲁ Ϥ Ⲉ Ϥ ϪⲒ ⲤⲂⲰ ⲚⲦⲞⲞⲦ Ϥ̅ · — · · — · · — · · — · · — · · — Ⲡⲁ ⲙⲉⲣⲓⲧ ϩⲙ̅ ⲡ ϫⲥ̅ ϣⲟⲣⲡ̅ ⲙⲉⲛ ϩⲛ̅ ϩⲱⲃ ⲛⲓⲙ ⲕⲁ ⲡ ⲑⲃ̅ⲃⲓⲟ ϩⲛ̅ ⲧⲕ̅ ⲧⲁⲡⲣⲟ · ⲉ ⲕ ⲥⲃ̅ⲧⲱⲧ ϩⲛ̅ ⲧⲕ̅ ϭⲓⲛ ⲟⲩⲱϣⲃ̅ ϫⲉ ⲕⲱ ⲛⲁ ⲓ ⲉⲃⲟⲗ ⲉ ⲕ ⲥⲟⲟⲩⲛ · ϫⲉ ϩⲓⲧⲛ̅ ⲡⲉ ⲑⲃ̅ⲃⲓⲟ · ϣⲁⲣⲉ ⲧ ϭⲟⲙ ⲧⲏⲣ ⲥ̅ ⲙ̅ ⲡ ϫⲁϫⲉ ⲱ̅ϫⲛ̅ · ⲁⲩⲱ ⲕ ⲥⲟⲟⲩⲛ ⲛ̅ ⲧ ⲙⲛ̅ⲧ̅ ⲁⲅⲁⲑⲟⲥ ⲙ̅ ⲡⲉⲕ ⲥⲁϩ · ϫⲉ ⲁ ⲩ ϫⲉ ⲟⲩ ⲉⲧⲃⲏⲏⲧ ϥ̅ · ⲁ ϥ ϣⲱⲡⲉ ⲉ ϥ ⲑⲃ̅ⲃⲓⲏⲩ · ⲁⲩⲱ ⲛ̅ ⲥⲙ ⲏⲧ ϣⲁϩⲣⲁⲓ ⲉ ⲡ ⲙⲟⲩ · ⲛ̅ⲧⲟⲕ ϩⲱⲱ ⲕ Ⲡⲁ ϣⲏⲣⲉ ⲕⲁ ⲡ ⲑⲃ̅ⲃⲓⲟ ϩⲛ̅ ⲣⲱ ⲕ · ⲙⲛ̅ ⲡⲉⲕ ϩⲏⲧ · ⲙⲛ̅ ⲡⲉⲕ ⲙⲁⲕϩ̅ · ⲉ ⲕ ⲉⲓ ⲅⲁⲣ ⲉ ⲡⲉ ⲑⲃ̅ⲃⲓⲟ ⲟⲩⲛ̅ⲧⲁ ϥ ⲙ̅ⲙⲁⲩ ⲛ̅ ⲛⲉϥ ⲛ̅ⲧⲟⲗⲏ · ⲁⲛⲁⲩ ⲉ ⲇⲁⲩⲉⲓⲇ ⲉ ϥ ϣⲟⲩϣⲟⲩ ⲙ̅ⲙⲟ ϥ ϩⲙ̅ ⲡⲉ ⲑⲃ̅ⲃⲓⲟ · ⲡⲉϫⲁ ϥ ϩⲓ ⲛⲁⲓ̈ ϫⲉ ⲁ ⲓ ⲑⲃ̅ⲃⲓⲟ ⲓ ⲁ ⲡ ϫⲥ̅ ⲧⲟⲩϫⲟ ⲓ · ⲁⲩⲱ ⲁ ϥ ⲣ̅ ⲡ ⲡ ⲉⲧ ⲛⲁⲛⲟⲩ ϥ ⲛⲁ ⲓ · ⲫⲟⲣⲉⲓ ϩⲱⲱ ⲕ ⲡⲁ ϣⲏⲣⲉ ⲙ̅ ⲡⲉ ⲑⲃ̅ⲃⲓⲟ ⲧⲁⲣⲉ ⲛ ⲁⲣⲉⲧⲏ · ⲙ̅ ⲡ ⲛⲟⲩⲧⲉ : ϣⲱⲡⲉ ⲛⲙ̅ⲙⲁ ⲕ · ⲉϣⲱⲡⲉ ⲇⲉ ⲡⲁ ϣⲏⲣⲉ ⲉ ⲕ ϩⲙ̅ ⲡⲉ ⲑⲃ̅ⲃⲓⲟ · ⲙⲛ̅ ⲗⲁⲁⲩ ⲙ̅ ⲡⲁⲑⲟⲥ ⲛⲁ ⲉϣ ϭⲙ̅ ϭⲟⲙ ⲉ ϩⲱⲛ ⲉϩⲟⲩⲛ ⲉⲣⲟ ⲕ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲙⲛ̅ ϣⲓ ⲙ̅ ⲡⲉϥ ⲁⲛⲁⲓ̈ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲙⲛ̅ ⲡⲁⲑⲟⲥ ⲛⲁ ⲉϣ ϭⲙ̅ ϭⲟⲙ ⲉ ϩⲱⲛ ⲉϩⲟⲩⲛ ⲉ ⲣⲟ ⲕ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲙⲛ̅ ϣⲓ ⲙ̅ ⲡϥ̅ ⲁⲛⲁⲓ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲟⲩ ⲑⲩⲥⲓⲁ ⲧⲉ ⲙ̅ ⲡ ⲛⲟⲩⲧⲉ · ⲟⲩ ⲣⲱⲙⲉ ⲉ ϥ ⲑⲃ̅ⲃⲓⲏⲩ ⲡ ϩⲏⲧ Ⲙ̅ ⲡ ⲛⲟⲩⲧⲉ ⲙⲟⲧⲛ̅ ⲛ̅ⲧⲟⲟⲧ ϥ̅ ⲙⲛ̅ ⲛⲉϥ ⲁⲅⲅⲉⲗⲟⲥ · ⲡⲁⲗⲓⲛ ⲟⲛ ϣⲁⲣⲉ ⲛ̅ ⲁⲅⲅⲉⲗⲟⲥ ϯ ⲉⲟⲟⲩ ⲛⲁ ϥ · ⲟⲩⲛ̅ ⲗⲟⲓϭⲉ ⲙ̅ ⲡ ⲉⲛⲧ ⲁ ϥ ϫⲡⲉ ⲁⲣⲉⲧⲏ ⲛⲓⲙ ϩⲓ ⲁⲗⲗⲁ Ⲡ ⲉⲛⲧ ⲁ ϥ ϫⲡⲉ ⲡⲉ ⲑⲃ̅ⲃⲓⲟ ⲛⲁ ϥ ⲙⲉ ⲕ ϩⲉ ⲉ ⲗⲁⲁⲩ ⲛ̅ ⲗⲟⲓϭⲉ ⲛ̅ⲥⲱ ϥ ϩⲓ ⲁⲗⲗⲁ ϫⲉ ⲁ ϥ ϣⲱⲡⲉ ⲉ ϥ ⲑⲃ̅ⲃⲓⲏⲩ · ⲛⲁⲓ ⲛⲉ ⲛ ⲁⲣⲉⲧⲏ ⲙ̅ ⲡⲉ ⲑⲃ̅ⲃⲓⲟ · ⲡⲁ ϣⲏⲣⲉ ⲕⲁ ⲣⲱ ⲕ ⲡⲁ ϣⲏⲣⲉ · ϥ ⲥⲏϩ ⲅⲁⲣ ϫⲉ ⲡ ⲥⲁⲃⲉ ϩⲙ̅ ⲡⲉ ⲟⲩⲟⲉⲓϣ ⲉⲧ ⲙ̅ⲙⲁⲩ ϥ ⲛⲁ ⲕⲁ ⲣⲱ ϥ · ⲕⲁ ⲣⲱ ⲕ ϩⲱⲱ ⲕ ϣⲁⲛⲧ ⲟⲩ ϫⲛⲟⲩ ⲕ · ⲉⲩϣⲁⲛ ϫⲛⲟⲩ ⲕ · ϣⲁϫⲉ ϩⲛ̅ ⲟⲩ ϭⲓⲛ ϣⲁϫⲉ ⲉ ϥ ϭⲏⲛ · ⲉ ϥ ⲑⲃ̅ⲃⲓⲏⲩ · ⲙ̅ⲡⲣ̅ ⲱⲕⲙ̅ ϩⲟⲗⲱⲥ · ⲉϣⲱⲡⲉ ⲉⲣⲉ ⲛⲟϭ ⲉⲣⲟ ⲕ · ϩⲙⲟⲟⲥ · ⲙ̅ⲡⲣ̅ ϣⲁϫⲉ ⲉⲩϣⲁⲛ ϫⲉ ϩⲉⲛ ϣⲁϫⲉ ⲛ̅ ⲟⲥⲉ ⲛⲟϫ ⲕ̅ ⲛ ⲅ̅ ⲱⲃϣ̅ · ⲡⲉⲕ ⲙⲉⲉⲩⲉ ϫⲉ ⲙ̅ⲡ ⲉⲓ ⲥⲱⲧⲙ̅ ϣⲁϫⲉ ⲛⲓⲙ · ϩⲱⲱ ϥ ⲛ̅ ϩⲏⲩ · ϫⲓ ⲥⲙⲏ ⲉⲣⲟ ⲟⲩ ⲉ ⲡⲉ ϩⲟⲩⲟ · Ϥ ⲥⲏϩ ⲅⲁⲣ ϫⲉ ⲉϣⲱⲡⲉ ⲛ̅ ⲣⲉϥ ⲉⲓⲣⲉ ⲙ̅ ⲡ ϣⲁϫⲉ ⲁⲩⲱ ⲛ ⲣϥ̅ ⲥⲱⲧⲙ̅ ⲙ̅ⲙⲁⲧⲉ ⲁⲛ ⲙ̅ⲙⲟ ⲛ ⲉ ⲕ ⲣ̅ ϩⲁⲗ ⲙ̅ⲙⲟ ⲕ ⲡⲁ ϣⲏⲣⲉ · ϩⲙ̅ ⲡ ϫⲥ̅ ⁛— ϯ ϩⲱⲛ ⲉⲧⲟⲟⲧ ⲕ̅ ⲛ̅ ⲛⲉⲩ ⲛ̅ⲧⲟⲗⲏ ϩⲛ̅ ⲧⲕ̅ ⲁⲣⲭⲏ · ⲛⲧⲟⲕ ϩⲱⲱ ⲕ ϩⲁⲣⲉϩ ⲉⲣⲟ ⲟⲩ ϩⲛ̅ ⲧⲕ̅ ⲙⲛ̅ⲧ̅ ⲕⲟⲩⲓ · ⲁⲛⲁⲩ ⲉ ⲡⲁⲩⲗⲟⲥ ϫⲉ ⲉ ϥ ϫⲉ ⲟⲩ · ⲡⲉ ϫⲁ ϥ ϩⲓ ⲛⲁⲓ ϫⲉ ϫⲓⲛ ⲉ ⲕ ⲥⲟⲃⲕ̅ Ⲕ ⲥⲟⲟⲩⲛ ⲛ̅ ϩⲉⲛ ⲥϩⲁⲓ ⲉ ⲩ ⲟⲩⲁⲁⲃ ⲛⲁⲓ ⲉⲧ ⲛⲁ ⲉϣ ϭⲙ̅ϭⲟⲙ · ⲉ ⲧⲟⲩϫⲟ ⲕ · ϫⲓ ⲥⲃⲱ ϩⲱⲱ ⲕ ⲉ ⲡ ⲕⲱⲧ ⲧⲏⲣ ϥ̅ ⲛ̅ ⲧ ⲙⲛ̅ⲧ̅ ⲙⲟⲛⲟⲭⲟⲥ · ⲧⲁⲣ ⲕ̅ ϣⲱⲡⲉ ⲛ̅ ϣⲟⲩ ⲙⲉⲣⲓⲧ ⲕ̅ ϩⲛ̅ ⲛⲉⲕ ϩⲃⲏⲩⲉ ⲧⲏⲣ ⲟⲩ · ⲉⲕϣⲁⲛ ⲃⲱⲕ ⲉ ⲩ ⲧⲟⲟⲩ ⲉ ϫⲓ ⲙⲁ ⲛ̅ϩⲏⲧ ϥ̅ · ⲛ̅ⲧⲕ̅ ⲟⲩ ⲕⲟⲩⲓ · ⲧⲟϭ ⲕ̅ ⲉ ⲩ ⲛⲟϭ ⲉⲣⲟ ⲕ · ⲉⲣⲉ ⲡ ⲛⲟⲩⲧⲉ ⲛ̅ϩⲏⲧ ϥ̅ ⲙ̅ⲡⲣ̅ ⲕⲁⲁ ϥ ⲉⲃⲟⲗ · ϩⲛ̅ ⲧⲕ̅ ⲁⲗⲱⲧ ⲛ ⲅ̅ ⲃⲱⲕ ϣⲁ ⲕⲉ ⲟⲩⲁ · ⲡ ⲟⲩⲁ ⲉⲧ ⲛ̅ ⲛⲁ ⲧⲟϭ ⲕ̅ ⲉⲣⲟ ϥ · ⲙⲁⲣⲉ ϥ ⲣⲱϣⲧ ⲕ̅ ϫⲉⲕⲁⲥ · ⲛ̅ⲛⲉ ⲕ ϯ ϭⲱⲛⲧ̅ ⲛⲁ ϥ · ϥ ⲥⲏϩ ⲅⲁⲣ ϫⲉ ⲙⲏ ⲟⲩ ⲕⲟⲩⲓ ⲛⲏ ⲧⲛ̅ ⲡ ⲉ ϯ ϭⲱⲛⲧ̅ ⲛ̅ ⲛ̅ ⲣⲱⲙⲉ · ⲡ ⲧⲟⲟⲩ ⲉⲧ ⲕ̅ ⲛ̅ϩⲏⲧ ϥ̅ ϩⲁⲣⲉϩ ⲉ ⲡⲉⲓ̈ ϩⲱⲃ ⲙ̅ⲡⲣ̅ ⲡⲱⲧ ⲉⲃⲟⲗ ϩⲙ̅ ⲙⲁ ⲉ ⲙⲁ 〈 ⲙ̅ⲡⲣ̅ ⲙⲟⲩⲧⲉ ⲉϩⲟⲩⲛ ⲉ ⲣⲱⲙⲉ ⲉ ⲧⲃⲉ ⲧⲕ̅ ⲙⲟⲧⲛⲉⲥ · ⲙⲛ̅ ⲡ ⲟⲩⲱϣ ⲛ̅ ⲛⲉⲕ ⲙⲁϩⲧ̅ 〉 ⲙ̅ Ⲡⲣ̅ ⲕⲁ ⲙⲛ̅ⲧ̅ ϣⲃⲏⲣ ⲛⲁ ⲕ ⲙⲛ̅ ⲣⲱⲙⲉ ⲛ̅ ⲣϥ̅ ⲧⲱϩ · ⲧⲁⲣ ⲕ̅ ϭⲱ ⲉ ⲕ ⲙⲟⲧⲛ̅ · ⲛ ⲅ̅ ϩⲛ̅ ⲧ̅ ⲧⲁⲡⲣⲟ ⲛ̅ ⲛⲉ ⲥⲛⲏⲩ ⲁⲛ · ϯ ⲥⲟⲡⲥⲡ̅ ⲙ̅ⲙⲟ ⲕ ⲡⲁ ⲙⲉⲣⲓⲧ ϩⲙ̅ ⲡ ϫⲥ̅ ⲧⲕ̅ ⲁⲣⲭⲏ ⲧⲉ ϫⲓ ⲥⲃⲱ ⲉ ⲥⲱⲧⲙ̅ ⲧⲁⲣ ⲕ̅ ⲙ̅ⲧⲟⲛ Ϥ ⲥⲏϩ ⲅⲁⲣ ϫⲉ ϯ ϩⲏⲩ ⲛ̅ ⲟⲩ ⲥⲃⲱ ⲛ̅ ⲟⲩ ϩⲁⲧ ⲁⲛ · ϩⲁⲣⲉϩ ⲉⲣⲟ ⲕ ⲉ ⲧ ⲙⲛ̅ⲧ̅ ⲁⲧ ⲥⲱⲧⲙ̅ ϫⲉ ⲛ̅ⲛⲉ ⲡ ϣⲁϫⲉ ⲛ̅ ⲥⲁⲟⲩⲗ ϫⲱⲕ ⲉⲃⲟⲗ ⲉϫⲱ ⲕ ⲙⲛ̅ ⲡⲉϥ ϫⲡⲟ · ⲁ ⲡ ⲛⲟⲩⲧⲉ ⲅⲁⲣ ⲡⲉⲓⲑⲉ ⲉϫⲙ̅ ⲡ ⲥⲱⲧⲙ̅ ⲛ̅ ϩⲟⲩⲟ ⲉ ⲧⲉ ⲑⲩⲥⲓⲁ · ⲛⲁⲓ ϭⲉ ⲛⲉ ⲛ̅ ⲕⲱⲧ · ⲛ̅ ⲧ ⲙⲛ̅ⲧ̅ ⲙⲟⲛⲟⲭⲟⲥ · ⲉ ⲕ ⲟⲩⲱⲙ ⲙⲛ̅ ϩⲉⲛ ⲥⲛⲏⲩ · ⲙ̅ⲡⲣ̅ ϥⲓ ϩⲣⲁ ⲕ ⲉϩⲣⲁⲓ ϣⲁⲛⲧ ⲕ̅ ⲟⲩⲱ ⲉ ⲕ ⲟⲩⲱⲙ · ⲡⲉ ⲥⲕⲉⲩⲟⲥ ⲉⲧ ⲕ̅ ⲛⲁ ϩⲟⲟⲩⲧⲛ̅ ⲉⲣⲟ ϥ ⲁⲣⲓ ⲡⲉⲕ ⲟⲩⲱⲙ ⲛ̅ϩⲏⲧ ϥ̅ · ⲉⲕϣⲁⲛ ⲣ̅ ϩⲁⲉ ⲉ ⲩ ⲗⲁⲁⲩ ϩⲛ̅ ⲧ ⲡⲟⲣϣⲥ̅ · ⲙ̅ⲡⲣ̅ ϫⲟⲟ ⲥ ϫⲉ ⲁⲩⲉⲓ ⲥ ⲉⲣⲉ ⲛⲟϭ ⲉⲣⲟ ⲕ ϩⲙⲟⲟⲥ · ⲉⲕϣⲁⲛ ⲟⲩⲱϣ ⲉ ⲥⲱ ϩⲙ̅ ⲡ ⲕⲉⲗⲱⲗ ⲙ̅ⲡⲣ̅ ⲕⲁ ⲧⲕ̅ ϣⲟⲩⲱⲃⲉ ⲉ ⲱϣ ⲉⲃⲟⲗ ⲛ̅ ⲑ ⲉ ⲛ̅ ⲛ̅ ⲕⲟⲥⲙⲓⲕⲟⲛ · ⲉⲕ ϣⲁⲛ ϩⲙⲟⲟⲥ ϩⲛ̅ ⲧ ⲙⲏⲏⲧⲉ ⲛ̅ ⲛⲉ ⲥⲛⲏⲩ ⲛ̅ⲧⲉ ⲟⲩ ⲫⲗⲉⲕ ⲙⲁ ⲉⲓ ⲉ ⲣⲱ ⲕ ⲙ̅ⲡⲣ̅ ⲛⲟϫ ⲥ̅ ⲉⲃⲟⲗ ϩⲛ̅ ⲧⲉⲩ ⲙⲏⲏⲧⲉ · ⲡⲱⲧ ⲉ ⲡ ⲟⲩⲉ · ⲛ ⲅ̅ ⲛⲟϫ ⲥ̅ ⲉⲃⲟⲗ · ⲉ ⲕ ⲛ̅ⲕⲟⲧⲕ̅ ϩⲛ̅ ⲟⲩ ⲙⲁ ⲙⲛ̅ ϩⲉⲛ ⲥⲛⲏⲩ · ⲙ̅ⲡⲣ̅ ⲕⲁⲁ ⲕ ⲉ ⲕ ϩⲏⲛ ⲉϩⲟⲩⲛ ⲉⲣⲟ ⲟⲩ ⲛ̅ ⲟⲩ ⲙⲁϩⲉ · ⲉϣⲱⲡⲉ ⲡ ϩⲱⲃ ⲙⲟⲧⲛ̅ ⲙ̅ⲡⲣ̅ ⲛ̅ⲕⲟⲧⲕ̅ ϩⲓ ⲧⲙⲏ · ⲉ ⲕ ⲣ̅ ⲥⲛⲁⲩ ⲛ̅ⲧⲕ̅ ⲟⲩ ϣⲏⲣⲉ ϣⲏⲙ · ⲙ̅ⲡⲣ̅ ⲛ̅ⲕⲟⲧⲕ̅ ⲉ ⲕ ⲃⲏⲗ ⲉⲃⲟⲗ · ⲟⲩⲇⲉ ⲉϫⲙ̅ ⲡⲉⲕ ⲥⲟⲓ · ϫⲉ ⲛ̅ⲛⲉ ⲩ ϣⲧⲣ̅ ⲧⲱⲣ ⲕ̅ ϩⲛ̅ ϩⲉⲛ ⲣⲁⲥⲟⲩ · ⲉ ⲕ ⲙⲟⲟϣⲉ ⲙⲛ̅ ϩⲉⲛ ⲥⲛⲏⲩ · ⲟⲩⲉ ⲙ̅ⲙⲟ ⲟⲩ · ⲧⲁⲣ ⲕ̅ ⲉⲣ̅ϥⲉ ⲉ ⲡⲕ̅ ϩⲏⲧ · ⲉⲕϣⲁⲛ ⲙⲟⲟϣⲉ ⲙⲛ̅ ⲟⲩ ⲥⲟⲛ Ⲉⲣⲉ ⲟⲩ ⲥⲁⲛⲇⲁⲗⲓⲟⲛ ϩⲛ̅ ⲛⲉⲕ ⲟⲩⲣⲏⲏⲧⲉ · ⲉ ⲙⲛ̅ ⲟⲩⲟⲛ ⲙ̅ ⲡ ⲉⲧ ⲙⲟⲟϣⲉ ⲛⲙ̅ⲙⲁ ⲕ · ⲁⲛⲓ ⲡⲱⲕ ϩⲱⲱ ⲕ ⲉⲃⲟⲗ ⲛ ⲅ̅ ⲙⲟⲟϣⲉ ⲛ̅ ⲧϥ̅ ϩⲉ · ϥ ⲥⲏϩ ⲅⲁⲣ ϫⲉ ϣⲡ̅ ϩⲓⲥⲉ · ⲁⲣⲓ ⲡ ϩⲱⲃ ⲙ̅ ⲡ ⲣϥ̅ ⲧⲁϣⲉ ⲟⲉⲓϣ · ⲁⲣⲓ ⲁ ⲡⲁ ⲧⲟⲟⲧ ⲕ̅ ⲉ ⲕ ϩⲙ̅ ⲡⲕ̅ ⲙⲁ ⲛ̅ ϣⲱⲡⲉ · ⲙ̅ⲡⲣ̅ ⲟⲩⲱⲙ ⲉⲣⲉ ⲡ ⲣⲏ ⲛ̅ ⲃⲟⲗ · ⲙ̅ⲡⲣ̅ ⲥⲁϩⲧⲉ ⲛⲁ ⲕ ⲙⲁⲩⲁⲁ ⲕ ⲛ ⲅ̅ ϫⲓ ⲛ̅ ⲟⲩ ⲙⲟⲧⲛⲥ̅ · ⲁⲗⲗⲁ ⲉⲩϣⲁⲛ ϫⲟⲧ ⲕ̅ ⲉ ⲥⲁϩⲧⲉ ⲛⲁ ⲕ · ⲙⲟⲩⲧⲉ ⲉ ⲩ ⲉⲃⲓⲏⲩ ⲉ ϥ ϩⲓ ⲡ ⲧⲟⲟⲩ ⲛⲙ̅ⲙⲁ ⲕ ⲧⲁⲣⲉ ⲕ ϣⲟⲩϣⲟⲩ ϩⲱⲱ ⲕ · ⲙ̅ⲙⲟ ⲕ ϫⲉ ⲙ̅ⲡ ⲓ ⲟⲩⲱⲙ ⲙ̅ ⲡⲁ ⲟⲉⲓⲕ ⲙⲁⲩⲁⲁ ⲧ · Ⲉϣⲱⲡⲉ ⲉ ⲕ ϩⲛ̅ ⲟⲩ ⲧⲟⲟⲩ · ⲏ ⲟⲩ ⲧⲟⲡⲟⲥ ⲉⲣⲉ ⲟⲩ ⲥⲟⲛ ϣⲱⲛⲉ ⲛ̅ϩⲏⲧ ϥ̅ ϭⲙ̅ ⲡϥ̅ ϣⲓⲛⲉ ⲛ̅ ⲥⲟⲡ ⲥⲛⲁⲩ ⲙ̅ ⲙⲏⲏⲛⲉ ϩⲧⲟⲟⲩⲉ ⲙ̅ⲡⲁⲧ ⲕ ⲣ̅ ϩⲱⲃ ⲛ̅ ⲛⲉⲕ ϭⲓϫ · ⲁⲩⲱ ⲡ ⲛⲁⲩ ⲛ̅ ⲣⲟⲩϩⲉ · ϥ ⲥⲏϩ ⲅⲁⲣ ⲡⲁ ⲙⲉⲣⲓⲧ ϩⲙ̅ ⲡ ϫⲥ̅ ϫⲉ ⲉ ⲓ ϣⲱⲛⲉ ⲁ ⲧⲉⲧⲛ̅ ϭⲙ̅ ⲡⲁ ϣⲓⲛⲉ · ⲣ̅ϣⲁⲛ ⲟⲩ ⲥⲟⲛ ⲥⲱⲕ ⲉⲃⲟⲗ ϩⲙ̅ ⲡ ⲧⲟⲟⲩ ⲉⲧ ⲕ̅ ⲛ̅ϩⲏⲧ ϥ̅ · ⲙ̅ⲡⲣ̅ ϩⲙⲟⲟⲥ ϩⲛ̅ ⲧⲕ̅ ⲣⲓ ⲙ̅ ⲡ ⲛⲁⲩ ⲉⲧ ⲕ̅ ⲛⲁ ⲥⲱⲧⲙ̅ ⲃⲱⲕ ⲛ ⲅ̅ ϩⲙⲟⲟⲥ ϩⲁϩⲧⲏ ϥ ⲛ ⲅ̅ ϯ ⲣ̅ⲙ̅ⲉⲓⲏ ⲉϫⲱ ϥ · ϥ ⲥⲏϩ ⲅⲁⲣ ϫⲉ ⲣⲓⲙⲉ ⲉϫⲛ̅ ⲟⲩ ⲣϥ̅ ⲙ̅ⲟⲟⲩⲧ · ⲙⲟⲟϣⲉ ⲉⲃⲟⲗ ⲛⲙ̅ⲙⲁ ϥ ϣⲁⲛⲧ ⲟⲩ ⲧⲟⲙⲥ ϥ̅ · ⲧⲁⲓ ⲅⲁⲣ ⲧⲉ ⲑ ⲁⲏ ⲛ̅ ⲉⲛⲧⲟⲗⲏ · ⲉⲧⲉⲣⲉ ⲡ ⲣⲱⲙⲉ ⲛ ⲁⲁⲥ ⲙⲛ̅ ⲡⲉϥ ⲥⲟⲛ ⲁⲥⲡⲁⲍⲉ ⲙ̅ ⲡⲉϥ ⲥⲱⲙⲁ ϩⲛ̅ ⲟⲩ ⲙⲛ̅ⲧ̅ ϣⲁⲛ ϩⲧⲏ ϥ ⁛ — Ⲉ ⲕ ϫⲱ ⲙ̅ⲙⲟ ⲥ ϫⲉ ⲁⲣⲓ ⲡⲁ ⲙⲉⲉⲩⲉ ϩⲁϩⲧⲙ̅ ⲡ ϫⲥ̅ · ⲡⲁ ϣⲏⲣⲉ ⲁⲣⲓ ⲁ ⲡⲁ ⲧⲟ[ⲟ]ⲧ ⲕ̅ ⲉ ϩⲁⲣⲉϩ ⲉ ⲛ ⲉ ⲛⲧ ⲁ ⲓ ⲥⲁϩⲟⲩ ⲛⲁ ⲕ · ϩⲉⲛ ⲕⲱⲧ ⲅⲁⲣ ⲧⲏⲣ ⲟⲩ ⲛⲉ ⲛ̅ⲧⲉ ⲧ ⲙⲛ̅ⲧ̅ ⲙⲟⲛⲟⲭⲟⲥ · ⲕⲁ ⲡ ⲙⲟⲩ ⲉ ϥ ϩⲏⲛ ⲉϩⲟⲩⲛ ⲉⲣⲟ ⲕ ⲙ̅ ⲡⲉ ϩⲟⲟⲩ ⲙⲛ̅ ⲧⲉ ⲩϣⲏ ⲉ ⲕ ⲥⲟⲟⲩⲛ ⲅⲁⲣ ⲙ̅ ⲡ ⲉⲧ ⲕ̅ ⲥⲟⲟⲩⲛ ⲙ̅ⲙⲟ ϥ ⲉⲧⲉ ⲡ ⲉⲧ ϣⲁϫⲉ ⲛⲙ̅ⲙⲁ ⲕ ⲡⲉ Ϫⲉ ⲙ̅ⲡ ⲓ ⲕⲁⲁ ⲥ ϩⲙ̅ ⲡⲁ ϩⲏⲧ ⲉⲛⲉϩ · ⲉⲣⲉ ⲧⲁ ⲟⲩⲣⲏⲏⲧⲉ ⲛ̅ϩⲟⲩⲛ ⲛ̅ ⲧ ⲡⲛ̅ⲛⲏ ϫⲉ ϯ ⲛⲁ ⲱⲛϩ̅ ϣⲁⲛⲧ ⲁ ⲣ̅ ⲡ ⲃⲟⲗ ⲛ̅ ⲧ ⲡⲛ̅ⲛⲏ ⲙ̅ ⲡ ⲣⲟ · ⲛ̅ⲧⲟⲕ ⲇⲉ ϩⲱⲱ ⲕ ⲡⲁ ϣⲏⲣⲉ ⲡⲉⲕ ⲙⲉⲉⲩⲉ ⲧⲏⲣ ϥ̅ ⲕⲁⲁ ϥ ϩⲓϩⲏ ⲙ̅ ⲡ ⲛⲟⲩⲧⲉ ⲛ̅ ⲛⲁⲩ ⲛⲓⲙ · ⲁⲩⲱ ⲛⲉⲓ ⲙⲉⲉⲩⲉ ⲧⲏⲣ ⲟⲩ ⲙ̅ ⲙⲛ̅ⲧ ϭⲱⲃ · ⲛ̅ ⲥⲉ ⲛⲁ ⲡⲁⲣⲁⲅⲉ ⲙ̅ⲙⲟ ⲕ ⲁⲛ · ϣⲱⲡⲉ Ⲉ ⲕ ⲙⲟⲩϣⲧ̅ ⲛ̅ ⲛ̅ ⲕⲟⲗⲁⲥⲓⲥ ⲛ̅ ⲛⲁⲩ ⲛⲓⲙ · ϣⲱⲡⲉ ⲉ ⲕ ⲧⲛ̅ ⲧⲱⲛ ⲉ ⲡ ⲛⲟⲩⲧⲉ ⲉ ⲕ ϩⲙ̅ ⲡⲉⲕ ⲙⲁ ⲛ ϣⲱⲡⲉ · ⲣ̅ϣⲁⲛ ⲟⲩ ⲥⲟⲛ ⲉⲓ ϣⲁⲣⲟ ⲕ ⲣⲁϣⲉ ⲛⲙ̅ⲙⲁ ϥ · ⲁⲥⲡⲁⲍⲉ ⲙ̅ⲙⲟ ϥ · ϯ ⲙⲟⲟⲩ ⲉ ⲛϥ̅ ⲟⲩⲣⲏⲏⲧⲉ ϫⲉ ⲛ̅ⲛⲉ ⲕ ⲟⲃϣ ⲕ̅ ⲉⲃⲟⲗ ⲙⲁⲣⲉ ϥ ϣⲗⲏⲗ ⲛ ⲅ̅ ϩⲙⲟⲟⲥ ⲁⲥⲡⲁⲍⲉ ⲛ ⲛϥ̅ ϭⲓϫ ⲙⲛ̅ ⲛϥ̅ ⲟⲩⲣⲏⲏⲧⲉ · ⲙ̅ⲡⲣ̅ ϫⲛⲟⲩ ϥ ϫⲉ ⲉ ⲕ ⲛⲏⲩ ⲧⲱⲛ · ϥ ⲥⲏϩ ⲅⲁⲣ ϫⲉ ϩⲓⲧⲛ̅ ⲧⲁⲓ ⲁ ϩⲟⲓⲛⲉ ϣⲡ̅ ϩⲉⲛ ⲁⲅⲅⲉⲗⲟⲥ ⲉⲣⲟ ⲟⲩ ⲛ̅ ⲥⲉ ⲥⲟⲟⲩⲛ ⲁⲛ · ⲡⲓⲥⲧⲉⲩⲉ · ϫⲉ ϩⲱⲥ ⲡ ⲛⲟⲩⲧⲉ ⲡ ⲉⲛⲧ ⲁ ϥ ⲉⲓ ϣⲁⲣⲟ ⲕ · ⲉϣⲱⲡⲉ ⲟⲩ ⲛⲟϭ ⲉⲣⲟ ⲕ ⲡⲉ ϫⲟⲟ ⲥ ⲉⲣⲟ ϥ ⲛ̅ ϩⲁϩ ⲛ̅ ⲥⲟⲡ ϫⲉ ⲁ ⲡⲉ ϩⲙⲟⲧ ⲧⲁϩⲟ ⲓ · ϫⲉ ⲁ ⲓ̈ ⲛⲁⲩ ⲉⲣⲟ ⲕ ⲡⲁ ϫⲟⲉⲓⲥ · ⲕⲱ ⲉϩⲣⲁⲓ ⲛ̅ ⲧⲕ̅ ⲡⲟⲣϣⲥ̅ · ⲛ ⲅ̅ ⲟⲩⲱⲙ ⲛⲙ̅ⲙⲁ ϥ · ⲕⲁⲛ ⲉ ⲕ ϩⲛ̅ ⲟⲩ ⲙⲣ̅ⲣⲉ ⲛ̅ ⲛⲏⲥϯⲁ ⲃⲟⲗ ⲕ̅ ⲉ ⲃⲟⲗ · ϥ ⲥⲏϩ ⲅⲁⲣ ⲡⲁ ϣⲏⲣⲉ ϫⲉ ⲁ ⲓ ⲣ̅ ⲥⲙⲟⲧ ⲛⲓⲙ ⲙⲛ̅ ⲟⲩⲟⲛ ⲛⲓⲙ ⲉϥϣⲁⲛ ⲛⲟⲩ ⲉ ⲙⲟⲟϣⲉ ⲑⲡⲟ ϥ · ⲉⲃⲟⲗ ⲉ ⲕ ⲣⲁϣⲉ ⲛⲙ̅ⲙⲁ ϥ ⲁⲩⲱ ⲉ ⲕ ⲣⲟⲟⲩⲧ · ⲁⲣⲓ ⲁ ⲡⲁ ⲧⲟⲟⲧ ⲕ̅ ⲉ ⲧⲣ ϥ̅ ⲥⲙⲟⲩ ⲉⲣⲟ ⲕ ⲛ̅ ϣⲟⲙⲛ̅ⲧ̅ ⲛ̅ ⲥⲟⲡ · ϫⲉ ⲉⲣⲉ ⲡⲉ ⲥ ⲙⲟⲩ ⲙ̅ ⲡ ⲁⲅⲅⲉⲗⲟⲥ ⲉⲧ ⲙⲟⲟϣⲉ ⲛⲙ̅ⲙⲁ ϥ ⲉⲓ ⲉϫⲱ ⲕ · Ⲉⲧⲃⲉ ⲧ ⲡⲓⲥϯⲥ ϩⲱⲱ ⲥ ⲛ̅ ⲧ ⲕⲁⲑⲟⲗⲓⲕⲏ ⲉⲕⲕⲗⲏⲥⲓⲁ ⲙ̅ⲡⲣ ⲕⲁⲁ ⲩ ⲛ̅ⲧⲕ̅ ⲉ ⲡⲁϩ ⲟⲩ ⲛ̅ϩⲏⲧ ⲥ̅ ⲟⲩⲇⲉ ⲉ ⲃⲟⲗ ⲕ̅ ⲉⲃⲟⲗ · ⲧⲛ̅ ⲡⲓⲥⲧⲉⲩⲉ Ⲉ ⲩ ⲛⲟⲩⲧⲉ ⲛ̅ ⲟⲩⲱⲧ ⲡ ⲓⲱⲧ ⲡ ⲡⲁⲛⲧⲱⲕⲣⲁⲧⲱⲣ ⲙⲛ̅ ⲡⲉϥ ⲙⲟⲛⲟⲅⲉⲛⲏⲥ ⲛ̅ ϣⲏⲣⲉ ⲓⲥ̅ ⲡⲉ ⲭⲥ̅ ⲡⲉⲛ ϫⲥ̅ ⲡ ⲉⲛⲧ ⲁ ⲡ ⲧⲏⲣ ϥ̅ ϣⲱⲡⲉ ⲉⲃⲟⲗ ϩⲓⲧⲟⲟⲧ ϥ̅ · ⲙⲛ̅ ⲡⲉ ⲡⲛⲁ̅ ⲉⲧ ⲟⲩⲁⲁⲃ · ⲉⲧⲉ ⲧⲁⲓ ⲧⲉ ⲧⲣⲓⲁⲥ ⲉⲧ ⲥⲙⲁⲙⲁⲁⲧ · ⲡⲁⲓ ⲡⲉ ⲡ ϫⲱⲕ ⲛ̅ ⲧ ⲙⲛ̅ⲧ̅ ⲛⲟⲩⲧⲉ · ⲟⲩ ⲛⲟⲩⲧⲉ ⲡⲉ ⲉ ϥ ϩⲛ̅ ⲟⲩ ⲛⲟⲩⲧⲉ · ⲟⲩⲟⲉⲓⲛ ⲡⲉ ⲉⲃⲟⲗ ϩⲛ̅ ⲟⲩⲟⲉⲓⲛ · ⲟⲩ ϫⲥ̅ ⲡⲉ ⲉ ⲃⲟⲗ ϩⲛ̅ ⲟⲩ ϫⲟⲉⲓⲥ · ⲟⲩ ϫⲡⲟ ⲡⲉ ⲛ̅ ⲟⲩ ⲧⲁⲙⲓⲟ ⲁⲛ ⲡⲉ · ⲁ ⲩ ϫⲡⲟ ϥ ⲛ̅ ⲑ ⲉ ⲛ̅ ⲟⲩ ⲣⲱⲙⲉ · ⲛ̅ ⲟⲩ ⲧⲁⲙⲓⲟ ⲁⲛ ⲡⲉ · ⲁⲗⲗⲁ ⲟⲩ ⲛⲟⲩⲧⲉ ⲡⲉ ⲉ ⲁ ⲩ ϫⲡⲟ ϥ ϩⲓⲧⲛ̅ ⲧ ⲡⲁⲣⲑⲉⲛⲟⲥ ⲉⲧ ⲟⲩⲁⲁⲃ ⲙⲁⲣⲓⲁ ⲧ ⲣϥ̅ ϫⲡⲉ ⲡ ⲛⲟⲩⲧⲉ · ⲁ ϥ ϫⲓ ⲥⲱⲙⲁ ⲛ̅ ⲣⲱⲙⲉ · ⲉⲧⲃⲏⲏⲧ ⲛ̅ ϣⲁⲛⲧⲉ ⲡ ⲕⲁϩ ⲉϣ ⲧⲱⲟⲩⲛ ϩⲁⲣⲟ ϥ · ⲁ ϥ ⲕⲱ ⲛⲁ ϥ ⲛ̅ ϩⲉⲛ ⲣϥ̅ ⲧⲁϣⲉ ⲟⲉⲓϣ ⲉⲧⲉ ⲛⲁⲓ ⲛⲉ · ⲛϥ̅ ⲁⲡⲟⲥⲧⲟ ⲗⲟⲥ ⲛⲉ ⲉⲧ ⲟⲩⲁⲁⲃ · ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ⲁ ⲡⲉⲩ ϩⲣⲟⲟⲩ ⲉⲓ ⲉⲃⲟⲗ ⲉϫⲙ̅ ⲡ ⲕⲁϩ ⲧⲏⲣ ϥ̅ · ⲁ ⲩ ⲥ⳨ⲟⲩ̅ ⲙ̅ⲙⲟ ϥ · ⲁ ⲩ ⲕⲟⲛⲥ ϥ̅ ϩⲛ̅ ⲟⲩ ⲗⲟⲅⲭⲏ · ⲁ ϥ ⲉⲓ ⲉⲃⲟⲗ ⲛ̅ϭⲓ ⲡⲉⲛ ⲟⲩϫⲁⲓ · ⲟⲩ ⲙⲟⲟⲩ ⲙⲛ̅ ⲟⲩ ⲥⲛⲟϥ ⲉⲧⲉ ⲡⲁⲓ ⲡⲉ ⲡ ⲃⲁⲡϯⲥⲙⲁ ⲙⲛ̅ ⲡⲉ ⲥⲛⲟϥ ⲉⲧ ⲧⲁⲓⲏⲩ · ⲉ ⲕ ⲧⲙ̅ ϫⲓ ⲃⲁⲡϯⲥⲙⲁ ⲅⲁⲣ ⲙⲉ ⲕ ϫⲓ ⲡⲉ ⲥⲛⲟϥ · ⲛ̅ⲧⲟⲕ ϩⲱⲱ ⲕ Ⲡⲁ ϣⲏⲣⲉ ϩⲁⲣⲉϩ ⲉ ⲧⲉⲓ ⲡⲓⲥϯⲥ · ⲁⲩⲱ ⲡ ⲛⲟⲩⲧⲉ ⲛ̅ ϯ ⲣⲏⲛⲏ ⲛⲁ ϣⲱⲡⲉ ⲛⲙ̅ⲙⲁ ⲕ ⲛ ϥ̅ ⲧⲟⲩϫⲟ ⲕ ⲛ ϥ̅ ⲛⲁϩⲙ ⲕ̅ ⲛ ⲅ ϣⲱⲡⲉ ⲉ ⲕ ⲙⲟⲧⲛ̅ ⲛ̅ ⲛⲉⲕ ϩⲟⲟⲩ ⲧⲏⲣ ⲟⲩ · ⲟⲩϫⲁⲓ ϩⲙ̅ ⲡ ϫⲥ̅ ⲡⲁ ⲙⲉⲣⲓⲧ ⲛ̅ ϣⲏⲣⲉ ϩⲙ̅ ⲡ ϫⲥ̅ · ⲁⲣⲓ ⲙⲁ ⲙⲉⲉⲩⲉ ϩⲱ ⲡⲁ ⲙⲉⲣⲓⲧ ϩⲙ̅ ⲡ ϫⲥ̅ ⲉⲃⲟⲗ ϩⲓⲧⲛ̅ ⲓⲥ̅ ⲡⲉⲛ ϫⲥ̅ · ⲡⲁⲓ ⲉⲧⲉ ⲡⲱϥ ⲡⲉ ⲡ ⲉⲟⲟⲩ ⲙⲛ̅ ⲡ ⲁⲙⲁϩⲧⲉ ϣⲁ ⲉⲛⲉϩ ⲛ̅ ⲉⲛⲉϩ ϥ̅ⲑ̅ — · · — · · — · · — · · — · · —
ⲡⲉ ⲥ̄ⳁⲟ︤ⲥ︥ ⲡⲉ ⲧ ⲗⲩⲭⲛⲓⲁ ⲛ̄ ⲛⲟⲩⲃ . ⲉ̄ⲣⲉ ⲡ ϩⲏ ⲃⲥ̄ ⲉ̄ⲧ ⲟⲩⲁⲁⲃ ϩⲓϫⲱ ⲥ ⲉ ⲥ ⲗⲁⲙⲡⲉⲩⲉ̄ . ⲡⲉ ⲥ̄ⳁⲟ︤ⲥ︥ ⲡⲉ ⲡ ⲉⲓⲱⲧ ⲛ̄ ⲛ ⲟⲣⲫⲁⲛⲟⲥ ⲉ ϥ ⲣⲟⲉⲓⲥ ⲉ̄ⲣⲟ ⲟⲩ . ⲡⲉ ⲥ̄ⳁⲟ︤ⲥ︥ ⲡⲉ ⲡⲉ ⲕⲣⲓ ⲧⲏⲥ ⲛ̄ ⲛⲉ ⲭⲏⲣⲁ ⲉ ϥ ⲃⲱⲧⲉ ⲉ̄ⲃⲟⲗ ⲛ̄ ⲛⲉ ⲣ̄ ⲙⲉⲓⲟ̄ⲟⲩⲉ̄ ⲉⲧ ϩ︤ⲛ︥ ⲛⲉⲩ ⲃⲁⲗ . ⲡⲉ ⲥ̄ⳁⲟ︤ⲥ︥ ⲡⲉ ⲡ ⲥⲟⲗⲥⲗ ⲛ ⲛ̄ ⲣ︤ⲙ︥ ⲛ̄ ϭⲟⲓ̈ⲗⲉ . ⲡⲉ ⲥ̄ⳁⲟ︤ⲥ︥ ⲡⲉ ⲡⲉ ϣⲃⲏⲣ ⲛ̄ ⲛ ⲉⲧ ϣⲟⲟⲡ ϩ︤ⲙ︥ ⲡ ϫⲁⲓ̈ⲉ . ⲡⲉ ⲥ̄ⳁⲟ︤ⲥ︥ ⲡⲉ ⲧ ⲕⲟⲥⲙⲏ ⲥⲓⲥ ⲛ̄ ⲛⲉ ⲑⲏⲥⲓⲁⲥ ⲧⲏⲣⲓⲟⲛ ⲉ̄ⲧ ⲟⲩⲁⲁⲃ . ⲡⲉ ⲥ̄ⳁⲟ︤ⲥ︥ ⲡⲉ ⲡⲉ ϩⲗⲟϭ ⲛ̄ ⲛⲉ ⲛⲧ ⲁ ⲩ ⲥⲓϣⲉ . ⲡⲉ ⲥ̄ⳁⲟ︤ⲥ︥ ⲡⲉ ⲧ ⲃⲟⲏ̄ ⲑⲓ ⲉ ⲡ ⲣⲱⲙⲉ ⲙ ⲡ ⲛⲁⲩ ⲛ̄ ⲧⲉϥ ⲁⲛⲁⲅⲕⲏ ⲉ ϥ ⲛⲏⲩ ⲉ̄ⲃⲟⲗ ϩ︤ⲛ︥ ⲥⲱⲙⲁ . ⲡⲉ ⲥ̄ⳁⲟ︤ⲥ︥ ⲡⲉ ⲡ ⲇⲓⲟⲓ ⲕⲏⲧⲏⲥ ⲛ︤ ⲛ︥ ⲛⲁ ⲏⲧ . ⲡⲉ ⲥ̄ⳁⲟ︤ⲥ︥ ⲡⲉ ⲡ ⲟⲓⲕⲟ ⲛⲟⲙⲟⲥ ⲛ̄ ⲛⲉ ⲛ ⲧ ⲁ ⲩ ⲛⲉϫ ⲡⲉⲩ ⲣⲟ ⲟⲩϣ ⲉ̄ⲣⲟ ϥ . ⲡⲉ ⲥ̄ⳁⲟ︤ⲥ︥ ⲡⲉ ⲑ ⲁⲅⲛⲓⲁ ⲛ̄ⲛⲉ ⲙ ⲡⲁⲣⲑⲉⲛⲟⲥ . ⲡⲉ ⲥ̄ⳁⲟ︤ⲥ︥ ⲡⲉ ⲡ ⲥⲟⲃⲧ ⲉⲧ ⲧⲁϫⲣⲏⲩ . ⲡⲉ ⲥ̄ⳁⲟ︤ⲥ︥ ⲡⲉ ⲡ̄ ⲥⲁⲉⲓ⳯ ⲉⲧ ⲑⲉⲣⲁⲡⲉⲩⲉ ⲛ ϣⲓⲛⲉ ⲛⲓⲙ . ⲁⲙⲏⲓ̈ ⲧⲛ̄ ⲛⲉ ⲫⲩⲗⲏ ⲧⲏⲣ ⲟⲩ ⲙ̄ ⲡ̄ ⲕⲁϩ ⲣⲁ ϣⲉ ⲛ̄ ⲧⲉⲧⲛ̄ ⲧⲉⲗⲏⲗ ϫⲉ ⲁ ⲡ ϫⲟⲉⲓⲥ ⲣ̄ ⲣⲣⲟ ⲉⲃⲟⲗ ϩⲙ̄ ⲡ ϣⲉ ⲙ ⲡⲉ ⲥ̄ⳁⲟ︤ⲥ︥ . ⲛ ⲉⲧ ⲕⲓⲙ ⲧⲏⲣ ⲟⲩ ϩ︤ⲛ︥ ⲛⲉ ⲙ ⲙⲟⲩ ⲛ ⲉⲓⲟⲟⲩⲉ . ⲟⲩ ⲛⲟϥ ⲙⲙⲱ ⲧⲛ ϫⲉ ⲁ ⲩ ⲥ̄ⲛⲟϥ ⲙⲛ̄ ⲟⲩ ⲙⲟ ⲟⲩ ϣⲟⲩⲟ̄ ⲉ̄ⲃⲟⲗ ⲙ ⲙⲟ ϥ . ⲛ̄ ϩⲁⲗⲁⲧⲉ ⲧⲏ ⲣ ⲟⲩ ⲛ ⲧ ⲡⲉ . ⲡⲉⲣ︤ϣ︥ ⲛⲉⲧⲛ̄ ⲧⲛ̄ϩ̄ ⲉ̄ⲃⲟⲗ ϩ︤ⲛ︥ ⲟⲩ ⲟⲩⲣⲟⲧ ϫⲉ ⲁ ϥ ⲡⲱ ⲣ︤ϣ︥ ⲛ̄ ⲛⲉⲧⲛ̄ ϭⲓϫ ⲉⲃⲟⲗ ϩⲓϫⲙ̄ ⲡⲉ ⲥ̄ⳁⲟ︤ⲥ︥ . ⲛⲉ ⲑⲏⲣⲓⲟⲛ ⲉⲧ ϩ︤ⲛ︥ ⲧ ⲉⲣⲏⲙⲟⲥ ⲣⲁϣⲉ ⲛ̄ ⲧⲉⲧⲛ̄ ⲟⲩⲛⲟϥ ϫⲉ ⲁ ⲡ ⲣⲉϥ ⲧⲁϣⲉ ⲟⲉⲓϣ ϣⲱⲡⲉ ⲛⲏ ⲧⲛ̄ ⲛ ϣⲙ ⲛⲟⲩⲃⲉ . ⲁ ⲧⲉⲧⲛ ⲛⲁⲩ ϫⲉ ⲟⲩ ⲁϣ ⲛ̄ ϭⲟⲧ ⲡⲉ ⲡ ⲙⲉ ⲅⲉⲑⲟⲥ ⲙ̄ ⲡⲉ ⲥ̄ⳁⲟ︤ⲥ︥ ⲙⲛ̄ ⲧⲉϥ ⲛⲟϭ ⲛ ⲃⲟ ⲏⲑⲓⲁ ⲉ̄ϫⲙ̄ ⲡ ⲥⲱⲛⲧ ⲧⲏⲣ︤ ϥ︥ . ⲙ ⲡ ⲛⲁⲩ ⲅⲁⲣ ⲉⲧⲉⲣⲉ ⲡ ⲣⲱⲙⲉ ⲛⲁ ⲡⲉⲣ︤ϣ︥ ⲛⲉϥ ϭⲓϫ ⲉⲃⲟⲗ ⲙ̄ ⲡ̄ ⲧⲩⲡⲟⲥ ⲙ̄ ⲡⲉ ⲥ̄ⳁⲟ︤ⲥ︥ ⲛ ϥ̄ ϣⲗⲏⲗ ϩⲛ̄ ⲟⲩ ⲡⲓⲥ ⲧⲓⲥ . ϣⲁⲣⲉ ⲡⲉϥ ⲁⲅ ⲅⲉⲗⲟⲥ ⲥⲟⲡⲥ ⲙ ⲡ ⲛⲟⲩ ⲧⲉ ϣⲁⲛⲧⲉ ϥ ϯ ⲛⲁ ϥ ⲙ̄ ⲡⲉϥ ⲁⲓⲧⲏⲙⲁ . ⲍⲁⲭⲁⲣⲓⲁⲥ ⲁ ϥ ϣⲗⲏⲗ ⲁ ⲅⲁⲃⲣⲓⲏⲗ ⲉⲓ ϣⲁⲣⲟ ϥ ⲁ ϥ ϯ ⲛⲁ ϥ ⲙ̄ ⲡⲉϥ ⲁⲓ ⲧⲏⲙⲁ ⲉ̄ⲧⲉ ⲓⲱϩⲁⲛ ⲛⲏⲥ ⲡⲉ . ⲡⲉⲧⲣⲟⲥ ⲁ ϥ ϣⲗⲏⲗ ⲁ ⲡ ⲁⲅⲅⲉⲗⲟⲥ ⲉⲓ ϣⲁⲣⲟ ϥ ⲁ ϥ ⲧⲣⲉ ⲛ ϩⲁ ⲗⲏⲥⲓⲥ ⲙ̄ ⲡⲉⲛⲓⲡⲉ ⲃⲱⲗ ⲉ̄ⲃⲟⲗ ⲙⲛ̄ ⲧ ⲡⲩⲗⲏ ⲙ̄ ⲡⲉⲛⲓⲡⲉ . ϩⲟⲙⲟⲓⲱⲥ ⲟⲛ ⲁ ϥ ϣⲗⲏⲗ ⲁ ϥ ⲧⲟⲩ ⲛⲉⲥ ⲧⲁⲃⲓⲑⲁ . ⲕⲟⲣⲛⲏ ⲗⲓⲟⲥ ⲁ ϥ ϣⲗⲏⲗ ⲁ ⲡ ⲁⲅ ⲅⲉⲗⲟⲥ ⲉⲓ ϣⲁⲣⲟ ϥ . ⲡⲁⲩⲗⲟⲥ ⲙ︤ⲛ︥ ⲥⲓⲗⲁⲥ ⲁ ⲩ ϣⲗⲏⲗ ⲁ ⲡ ⲁⲅⲅⲉⲗⲟⲥ ⲉⲓ ϣⲁⲣⲟ ⲟⲩ ⲁ ⲩ ⲕⲓⲙ ⲛ̄ ϭⲓ ⲥⲛ̄ⲧⲉ ⲙ̄ ⲡⲉ ϣⲧⲉⲕⲟ ⲙⲱⲩⲥⲏⲥ ⲁ ϥ ϣⲗⲏⲗ ⲁ ϥ ϭⲱⲧⲡ ⲙ̄ ⲡ ⲁⲙⲁⲗⲉⲕ ⲧⲱⲃⲓⲁⲥ ⲁ ϥ ϣⲗⲏⲗ ⲁ ϩⲣⲁⲫⲁⲏⲗ ⲉⲓ ϣⲁⲣⲟ ϥ ⲁ ϥ ⲧⲁⲗϭⲟ ϥ . ⲉⲧⲃⲉ ⲡⲁⲓ̈ ⲙⲁⲣⲉ ⲛ ϣⲗⲏⲗ ⲛ ⲟⲩ ⲟⲉⲓϣ ⲛⲓⲙ ⲁϫⲛ ⲱ ϫⲛ̄ . ⲡⲉϫⲁ ϥ ⲛ̄ϭⲓ ⲡ ⲁ ⲡⲟⲥⲧⲟⲗⲟⲥ ϫⲉ ϣⲗⲏⲗ ⲁϫⲛ̄ ⲱ̄ϫⲛ̄ . ⲛⲁⲓ̈ ⲇⲉ ⲉ̄ⲧ ⲟ ⲛ ⲇⲁⲓⲙⲱⲛ ⲡⲉ ϣⲗⲏⲗ ⲡⲉ ϣⲁ ϥ ⲑⲉⲣⲁⲡⲉⲩⲉ ⲙⲙⲟ ⲩ ⲉⲧⲃⲉ ⲡⲁⲓ̈ ⲉⲓⲥ ⲙ︤ⲛ︥ⲧⲏ ⲛ̄ ϩⲟⲟⲩ ⲧ︤ⲛ︥ ⲛⲉⲥⲧⲉⲩⲉ ⲁⲩⲱ ⲧⲛ̄ ϣⲗⲏⲗ ϩ︤ⲙ︥ ⲡ ⲙⲁ ⲉ̄ⲧ ⲟⲩⲁⲁⲃ . ⲛⲧⲟⲕ ⲉ ⲕ ϩ ⲙ̄ ⲙⲁ ⲛⲓⲙ ⲙⲁⲣⲉ ⲡⲉ ϣⲗⲏⲗ ϣⲱ ⲡⲉ ⲛⲁ ⲕ ⲛ ϣⲃⲏⲣ . ϣⲗⲏⲗ ⲉ ⲕ ⲛⲁ ⲛ̄ⲕⲁⲧⲕ ⲧⲁⲣⲉ ⲕ ϣⲱⲡⲉ ⲉ ⲕ ⲟⲩⲟϫ ⲉ̄ ⲡⲓⲣⲁⲥⲙⲟⲥ . ⲉ ⲕ ϩⲙ̄ ⲡ ⲇⲓⲕⲁⲥⲧⲏ ⲣⲓⲟⲛ ϣⲗⲏⲗ . ⲁⲩⲱ ⲡ ⲛⲟⲩⲧⲉ ⲛⲁ ⲙⲓ̈ϣⲉ ⲉϩⲣⲁⲓ̈ ⲉϫⲱ ⲕ . ⲉ ⲕ ⲧⲁⲗⲏⲩ ⲉ̄ⲛⲉ ⲙⲟⲩ ⲛ ⲓⲟⲟⲩⲉ̄ ϣⲗⲏⲗ ⲁⲩⲱ ⲕ ⲛⲁ ⲛⲟⲩϩⲙ̄ ⲉ ⲱⲙⲥ̄ . ⲉⲩϣⲁⲛ ⲧⲁϩⲙⲉ ⲕ ⲉ ⲩ ⲇⲓⲡⲛⲟⲛ ϣⲗⲏⲗ ⲙ̄ ⲧⲉⲕ ⲟⲩⲱⲙ ⲧⲁⲣⲉ ⲡ ⲛⲟⲩⲧⲉ ⲥⲙⲟⲩ ⲉ̄ ⲡⲉⲕ ⲟ̄ⲉⲓⲕ ⲙⲛ̄ ⲛ ⲉ ⲧⲉ ⲕ ⲛⲁ ⲥⲟⲟⲩⲧⲛ ⲉ̄ ⲣⲟ ⲟⲩ ⲧⲏⲣ ⲟⲩ . ⲉⲓⲧⲉ ⲧⲉⲧⲛ̄ ⲟⲩⲱⲙ ⲉⲓⲧⲉ ⲉ̄ ⲧⲉⲧⲛ̄ ⲥⲱ . ⲉⲓⲧⲉ ⲉ̄ ⲧⲉⲧⲛ ⲉⲓⲣⲉ ⲛ ⲕⲉ ϩⲱⲃ . ⲁⲣⲓ ϩⲱⲃ ⲛⲓⲙ ⲉ ⲧⲉⲧⲛ̄ ϯ ⲉ̄ⲟⲟⲩ ⲙ̄ ⲡ ⲛⲟⲩⲧⲉ . ⲉ̄ϫⲛ̄ ⲛⲁⲓ̈ ⲇⲉ ⲧⲏⲣ ⲟⲩ . ⲙⲁⲣⲉ ⲛ ϯ ⲉⲟⲟⲩ ⲙ̄ ⲡⲉϥ ⲣⲁⲛ ⲉⲧ ⲟⲩⲁⲁⲃ . ϩⲙ̄ ⲡ ⲉⲧ ⲛⲁⲛⲟⲩ ϥ ⲛⲓⲙ ⲡⲉⲛ ϫⲟⲉⲓⲥ ⲓ︦ⲥ︦ ⲡⲉ ⲭ︦ⲥ︦ . ⲡⲁⲓ̈ ⲉⲧⲉⲣⲉ ⲡ ⲉⲟⲟⲩ ⲡⲣⲉⲡⲉⲓ ⲛⲁ ϥ . ⲙⲛ̄ ⲡ ⲧⲁⲓ̈ⲟ ⲙⲛ̄ ⲡⲉ ⲥⲙⲟⲩ ϣⲁ ⲛ ⲅⲉⲛⲉⲁ ⲧⲏⲣ ⲟⲩ ⲁⲩⲱ ϣⲁ ⲛ ⲁⲓⲱⲛ ⲧⲏⲣ ⲟⲩ ⲛ ⲁⲓⲱⲛ ϩⲁⲙⲏⲛ
ⲟⲩ ⲉⲝⲏⲅⲉⲥⲓⲥ ⲛ̄ⲧⲉ ⲁⲡⲁ ⲑⲉⲟⲫⲓⲗⲟⲥ ⲡ ⲁⲣⲭⲏⲉⲡⲓⲥⲕⲟⲡⲟⲥ ⲛ̄ ⲣⲁⲕⲟⲧⲉ · ⲉ ⲁ ϥ ⲧⲁⲩⲟ ⲥ ⲉⲧⲃⲉ ⲡⲉ ⲥ̄ⳁⲟ︤ⲥ︥ ⲙⲛ̄ ⲡⲗⲏⲥⲧⲏⲥ · ϩⲛ̄ ⲟⲩ ⲉⲓⲣⲏⲛⲏ ⲛ̄ⲧⲉ ⲡ ⲛⲟⲩⲧⲉ ϩⲁⲙⲏⲛ : ⳾⳾⳾ ⲁ ⲡ ⲣⲏ ⲛ ⲧ ⲇⲓⲕⲁⲓ ⲟⲥⲩⲛⲏ ⲟⲩⲱⲛ︤ϩ︥ ⲉ̄ⲃⲟⲗ ϩⲛ̄ ⲛⲉ ⲙⲙⲁ ⲛ ϣⲁ · ⲉ ϥ ⲣ̄ ⲟⲩⲟ̄ⲉⲓⲛ ⲉ̄ ⲛ ⲉⲧ ϩⲙ̄ ⲡ ⲕⲁⲕⲉ ⲙⲛ̄ ⲑ ⲁⲓ̈ⲃⲥ ⲉ ⲡ ⲙⲟⲩ ⲁ ⲡ ⲣ̄ⲣⲟ ⲛ ⲧ̄ ⲇⲓⲕⲁⲓ ⲟⲥⲩⲛⲏ ⲫⲱⲣⲉⲓ ⲛ̄ ⲧⲉ ⲧ ϭⲣⲏⲡⲉ ⲛ ⲧ ⲙ︤ⲛ︥ⲧ ⲉⲣⲟ · ⲁ ⲛⲉϥ ϫⲁϫⲉ ⲧⲏⲣ ⲟⲩ ⲑ︤ⲃ︥ ⲃⲓⲟ̄̄ ϩⲁ ⲡ ⲉⲥⲏⲧ ⲛ̄ ⲛⲉϥ ⲟⲩⲉⲣⲏⲧⲉ · ⲁ ⲡⲉ ⲥϯⲛⲟⲩⲃⲉ ϣ̄ⲱϣ ⲉ̄ⲃⲟⲗ ϩⲓ̈ϫⲛ̄ ϫⲟⲩⲣⲏ ⲙ̄ ⲡ ⲟⲩϫⲁⲓ̈ ⲁ ϥ ⲱϫⲛ̄ ⲙ̄ ⲡⲉⲥ ϯ ⲃⲱⲱⲛ ϩⲙ̄ ⲡⲉ ⲥ ⲧⲟⲓ̈ ⲙ̄ ⲡⲉϥ ⲥⲟϭⲛ · ⲁ ⲡ ⲙⲟⲩⲓ̈ ⲛ̄ ϫⲱⲱ ⲣⲉ ⲧⲱⲟⲩⲛ ⲉ̄ⲃⲟⲗ ϩⲛ̄ ⲛⲉ ⲙⲙⲁ ⲙⲁ ⲛ ⲁ ⲛⲉ ⲑⲏⲣⲓⲟⲛ ϩⲟ ⲡⲟⲩ ϩⲛ ⲛⲉⲩ ⲃⲏⲃ ⲛ̄ ⲕⲁⲕⲉ · ⲁ ⲡ ⲥⲁⲉⲓⲛ ⲉ̄ⲧ ⲟⲩⲁⲁⲃ ⲉⲓ ϣⲁⲣⲟ ⲛ ⲙ︤ⲛ︥ ⲛⲉϥ ⲡⲁϩⲣⲉ ⲛ ⲱⲛϩ̄ ⲟⲩⲟⲛ ⲛⲓⲙ ⲉ ⲧ ⲙⲁⲕϩ : ⲁ ⲩ ϫⲓ ⲡⲁ ϩⲣⲉ ⲛ̄ ϫⲓⲛϫⲏ : ⲁ ⲧ ⲉⲩ ⲫⲣⲟⲥⲩⲛⲏ ⲙ ⲡ ⲥⲱ ⲛ̄ⲧ ⲧⲏⲣ ϥ ⲟⲩⲱ̄ ⲛϩ̄ ⲉ̄ⲃⲟⲗ ϫⲉ ⲥⲉ ⲣⲁϣⲉ ⲛ︤ⲙ︥ⲙⲁ ϥ : ⲛ̄ ⲑ ⲉ ⲅⲁⲣ ⲛ ⲟⲩ ⲡⲟⲗⲓⲥ ⲉ̄ⲣⲉ ⲟⲩ ⲣ̄ⲣⲟ ⲛ̄ ϫⲁϫⲉ ⲕⲱ ⲧⲉ ⲉ̄ⲣⲟ ⲥ ⲛ ϥ̄ ⲟⲣⲃ ⲥ̄ ⲉ̄ ϩⲟⲩⲛ : ⲧⲟⲧⲉ ϣⲁ ⲣⲉ ⲛ ⲉⲧ ⲛ̄ϩⲏⲧ ⲥ ⲧⲏ ⲣ ⲟⲩ ϣⲱⲡⲉ ϩⲛ̄ ⲟⲩ ⲑⲃⲃⲓⲟ : ⲉ ⲩ ϩⲉϫϩⲱϫ ⲉ ⲩ ⲗⲏⲡⲉⲓ ⲉ ⲩ ⲁϣ ⲁ ϩⲟⲙ : ϩⲟⲧⲁⲛ ⲇⲉ ⲉϥ ϣⲁⲛ ⲥⲱⲧⲙ̄ ⲛ̄ϭⲓ ⲡ ⲣⲣⲟ ⲉ̄ⲧ ⲟ ⲛ ⲉⲝⲟⲩⲥⲓⲁ ⲉⲣⲟ ⲥ ⲉ ⲧ ⲛⲟϭ ⲛ ⲧⲟⲗ ⲙⲏⲣⲓⲁ ⲛ̄ ⲑ ⲉ ⲛ̄ⲧ ⲁ ϥ ⲧⲟⲗⲟⲙⲁ ⲙⲙⲟ ⲥ ⲉ̄ ϩⲱⲧ︤ⲃ︥ ⲛ̄ ⲛⲉϥ ⲙⲏ ⲏϣⲉ : ⲧⲟⲧⲉ ϣⲁ ϥ ⲥⲱⲟⲩϩ̄ ⲉ̄ϩⲟⲩⲛ ⲙ ⲡⲉϥ ⲙⲏⲏϣⲉ ⲧⲏ ⲣ︤ ϥ︥ : ⲙ︤ⲛ︥ ⲛⲉⲩ ⲥ̄ⲕⲉⲩⲏ̄ ⲙ̄ ⲡⲟⲗⲉⲙⲓ̈ⲕⲟⲛ : ⲡⲉϥ ⲙⲏⲏ ϣⲉ ⲛ̄ⲧⲉⲣⲉ ϥ ⲧⲥⲁⲃⲟ ⲟⲩ ⲉ ⲧ ϭⲓⲛ ⲡⲟⲗⲩⲙⲉⲓ ⲙ︤ⲛ︥ ⲛⲉϥ ϫⲁϫⲉ : ϣⲁ ϥ ⲙⲟⲟϣⲉ ϩⲁ ⲧⲉⲩ ϩⲉ · ϩⲛ̄ ⲟⲩ ⲣⲁϣⲉ ⲉ ϥ ⲥⲟⲟⲩⲛ ϫⲉ ϥ ⲛⲁ ϭⲱ ⲧⲡ ⲛ ⲛⲉϥ ϫⲁϫⲉ ϩⲛ̄ ⲟⲩ ⲛⲟϭ ⲛ ϭⲟⲙ ⲧⲁⲓ̈ ϩⲱⲱ ϥ ⲧⲉ ⲑ ⲉ ⲙ ⲡⲉⲛ ϫⲟⲉⲓⲥ ⲓ︦ⲥ︦ ⲡⲉ ⲭ︦ⲥ︦ ⲛⲧⲉⲣⲉ ϥ ⲛⲁⲩ ⲉ ⲡ ϫⲁϫⲉ ⲛ̄ ⲧ ⲙ︤ⲛ︥ⲧ ⲣⲱ ⲙⲉ ⲧⲏⲣ ⲥ̄ · ⲉⲧⲉ ⲡⲁⲓ̈ ⲡⲉ ⲡ ⲇⲓⲁⲃⲟⲗⲟⲥ ⲁ ϥ ⲱⲣϥ ⲉϩⲟⲩⲛ ⲛ ⲧ ⲟⲓ ⲕⲟⲩⲙⲉⲛⲏ ⲧⲏⲣ ⲥ ⲁ ϥ ⲑⲙ̄ⲕⲟ ⲛ ⲟⲩⲟⲛ ⲛⲓⲙ ϩⲛ̄ ⲛⲉϥ ⲥⲛⲁⲩϩ ⲉⲧ ⲙⲉϩ ⲛ̄ ⲛⲟⲃⲉ ⲁ ϥ ϫⲟⲟⲣ ⲟⲩ ⲉ̄ⲃⲟⲗ ϩⲛ̄ ⲛⲉϥ ⲡⲗⲩⲅⲏ ⲉ̄ⲧ ⲟϣ ⲉⲧⲉ ⲛⲁⲓ̈ ⲛⲉ · ⲧ ⲙⲛ̄ⲧ̄ ⲣⲉϥ ϣⲙϣⲉ ⲉⲓⲇⲱⲗⲟⲛ · ⲧ ⲙⲛⲧ ⲣⲉϥ ⲧⲱⲣⲡ · ⲧ ⲙⲛ̄ⲧ ⲁⲧ ϣⲁⲩ · ⲧ ⲙⲛ̄ⲧ ⲣⲉϥ ϫⲓⲟⲩⲉ · ⲧ ⲙⲛ̄ⲧ ⲣⲉϥ ϩⲱⲧⲃ · ⲧ ⲅⲁⲧⲁ ⲗⲁⲗⲓⲁ · ⲡ ⲕⲱϩ · ⲡ ⲙⲟⲥⲧⲉ ⲡ ϭⲱⲛⲧ · ⲧ ⲟⲣⲅⲏ · ⲡ ϯϩⲉ · ⲧ ⲙⲛ̄ⲧ ⲣⲉϥ ⲣ̄ϩⲓⲕ · ⲡ ϫⲱϩⲙ · ⲧ̄ ⲡⲁⲛⲟⲩⲣⲅⲓⲁ · ⲡⲉ ⲕ ⲣⲟϥ · ⲡ ϫⲱ ϩⲙ · ⲧ ⲡⲁⲛⲟ ⲩⲣⲅⲓⲁ · ⲡⲉ ⲕ ⲣⲟϥ ⲧ ⲙⲛ̄ⲧ ϫⲁⲥⲓ ϩⲏⲧ · ⲛ ⲁⲛⲁϣ ⲛ ⲛⲟⲩϫ · ⲛ̄ ⲥⲱⲱϥ · ⲙ̄ ⲡⲟⲣ ⲛⲓⲁ · ⲙ ⲙⲛ̄ⲧ ⲥⲁ ⲛ ⲕⲟⲧⲥ̄ · ⲙⲛ̄ ⲛ ⲉⲧ ⲉⲓⲛⲉ ⲛ̄ ⲛⲁⲓ̈ ⲛ̄ ϯ ⲙⲓ̈ⲛⲉ · ⲛⲁⲓ̈ ⲛⲉ ⲛ̄ ϭⲟⲣϭⲥ ⲛ ⲧⲁ ⲡ ⲇⲓⲁⲃⲟⲗⲟⲥ ϭⲱⲣϭ ⲛ ⲛ̄ ⲣⲱⲙⲉ ⲛ̄ϩⲏⲧ ⲟⲩ ϣⲁⲛⲧⲉ ϥ ⲥⲟⲣⲙ ⲟⲩ ⲛ ϥ̄ ϫⲟⲟⲣ ⲟⲩ ⲉ̄ⲃⲟⲗ · ⲁⲩⲉⲓ ⲥ ϩⲱⲱ ϥ ⲧⲉ ⲛⲟⲩ ⲛ̄ ⲧⲛ̄ ⲛⲁⲩ ϫⲉ ⲉⲣⲉ ⲡⲉ ⲭ︦ⲥ︦ ⲡⲉⲛ ⲣ̄ⲣⲟ ⲡⲟⲗⲩⲙⲉⲓ ⲛⲙⲙⲁ ϥ ⲛ ⲁϣ ⲛ̄ ϩⲉ · ϣⲁⲛ ⲧⲉ ϥ ϥⲓ ⲛ̄ⲧⲟⲟⲧ ϥ ⲛ̄ ⲛⲉⲛ ⲯⲩⲭⲏ̄ ⲛ︤ ϥ︥ ⲁ ⲁⲁ ⲩ ⲛ̄ ⲣⲙ ϩⲉ · ⲛ̄ⲧⲉ ⲣⲉ ϥ ⲣ̄ ϩ̄ⲛⲁ ϥ ⲛ̄ϭⲓ ⲡ ⲛⲟⲩⲧⲉ ⲡ ⲡⲁⲛ ⲧⲱⲕⲣⲁⲧⲱⲣ ⲡⲁⲓ̈ ϩⲓⲧⲛ̄ ⲧⲉϥ ⲛⲟϭ ⲛ ⲁ ⲅⲁⲡⲏ ⲛ̄ⲧ ⲁ ϥ ⲙⲉ ⲣⲓⲧ ⲛ̄ ⲛ̄ϩⲏⲧ ⲥ · ⲁ ϥ ⲧⲛ̄ⲛⲟⲟⲩ ⲙ̄ ⲡⲉϥ ⲙⲉⲣⲓⲧ ⲛ̄ ϣⲏⲣⲉ ⲉ ⲡ ⲕⲟⲥⲙⲟⲥ · ⲁ ϥ ⲃⲱⲕ ϣⲁ ⲡ ⲗⲁⲟⲥ ⲉⲧ ⲥⲟ ⲟ ϥ · ⲁ ϥ ⲧⲁϣⲉ ⲟⲉⲓϣ ⲛⲁ ⲩ ϫⲉ ⲙⲉⲧⲁⲛⲟⲓ̈ ⲁ ⲥ ϩⲱⲛ ⲅⲁⲣ ⲉ̄ϩⲟⲩⲛ ⲛ̄ϭⲓ ⲧ ⲙ︤ⲛ︥ⲧ ⲉⲣⲟ ⲛ̄ ⲛⲉ ⲙ ⲡⲏⲩⲉ · ⲛ ⲧⲟⲟⲩ ⲇⲉ ⲙ̄ⲡ ⲟⲩ ϯ ϩ ⲧⲏ ⲩ ⲉ̄ ⲛⲉϥ ⲥⲩⲛ ⲃⲓⲁ ⲉⲧ ⲟⲩⲁⲁⲃ · ⲙⲛⲛ̄ⲥⲁ ⲛⲁⲓ̈ ⲁ ϥ ⲣ̄ ⲛⲉⲓ ϭⲟⲙ ⲧⲏⲣ ⲟⲩ ϩⲛ ⲧⲉⲩ ⲙⲏⲧⲉ · ⲉ ϩⲉⲛ ⲁ̄ ϫⲓ ⲏ̄ⲡⲉ ⲙⲙⲟ ⲟⲩ ⲛⲉ ⲛ̄ ⲃⲗⲗⲉ ⲁ ϥ ⲧⲣⲉ ⲩ ⲛⲁⲩ ⲉⲃⲟⲗ · ⲛ ⲁⲗ ⲁ ϥ ⲧⲣⲉ ⲩ ⲥⲱⲧⲙ · ⲛ̄ ϭⲁ ⲗⲉ ⲁ ϥ ⲧⲣⲉ ⲩ ⲙⲟⲟϣⲉ · ⲛ ⲉⲧ ⲥⲁⲃ︤ϩ︥ ⲁ ϥ ⲧⲃⲃⲟ ⲟⲩ · ⲛ ⲉⲧ ⲙⲟⲟⲩⲧ ⲁ ϥ ⲧⲟⲩⲛⲟⲩⲥ ⲟⲩ · ⲛ ⲇⲁⲓⲙⲟⲛⲓⲟⲛ ⲁ ϥ ⲛⲁϫ ⲟⲩ ⲉ̄ⲃⲟⲗ · ⲛⲉ ϭⲓϫ ⲉⲧ ϣⲟⲩⲱⲟⲩ ⲁ ϥ ⲥⲟⲩⲧⲱⲛ ⲟⲩ ⲉ̄ⲃⲟⲗ · ⲛ̄ ϩⲏⲕⲉ ⲁ ϥ ⲧⲥⲓⲟ ⲟⲩ ⲛ ⲟⲉⲓⲕ · ⲙ ⲡⲟⲣⲛⲟⲥ ⲁ ϥ ⲧⲃ ⲃⲟ ⲟⲩ · ⲁ ϥ ⲕⲁ ⲛⲉⲩ ⲛⲟⲃⲉ ⲛⲁ ⲩ ⲉ̄ⲃⲟⲗ ϩⲛ̄ ⲧⲉϥ ⲙⲛ̄ⲧ ⲛⲟⲩⲧⲉ ⲁ ϥ ⲁⲁ ⲩ ⲛ̄ ⲑ ⲉ ⲛ̄ ⲛⲓ ⲡⲁⲣⲑⲉⲛⲟⲥ · ⲁ ⲧⲉ ⲥ ϩⲓⲙⲉ ⲅⲁⲣ ⲉ̄ⲧ ⲙⲙⲁⲩ ⲙⲡϣⲁ ⲛ ⲟⲩ ⲛⲟϭ ⲛ̄ ⲧⲁⲓⲟ̄ · ⲛ̄ⲧ ⲁ ⲛⲉⲥ ϭⲓϫ ⲧⲱϩ ⲥ ⲛ̄ ⲛⲉ ⲟⲩⲉⲣⲏⲧⲉ ⲙ̄ ⲡ ⲉⲛ ⲧ ⲁ ϥ ⲡⲗⲁⲥⲥⲉ ⲙ ⲙⲟ ⲥ · ϩⲛ̄ ⲧⲉ ⲩⲛⲟⲩ ⲉⲧ ⲙⲙⲁⲩ ⲁ ⲥ ⲙⲉⲧⲉ ⲭⲉ ⲙ ⲡ ⲧⲃⲃⲟ ⲛ ⲧⲉϥ ⲙⲛ̄ⲧ ⲛⲟⲩⲧⲉ · ⲛ ⲧⲉ ⲩⲛⲟⲩ ⲁ ⲧⲉ ⲫⲱ ⲛⲏ ⲙ ⲡ ⲛⲟⲩⲧⲉ ⲧⲁ ϩⲟ ⲥ ϫⲉ ⲧⲟⲩ ⲡⲓⲥⲧⲓⲥ ⲧⲉ ⲛⲧ ⲁ ⲥ ⲛⲁϩⲙⲉ ⲃⲱⲕ ϩⲛ̄ ⲟⲩ ⲉⲓⲣⲏⲛⲏ ⲙⲛ̄ⲛ̄ⲥⲁ ⲛⲁⲓ̈ ⲧⲏⲣ ⲟⲩ ⲛ̄ⲧ ⲁ ϥ ⲁⲁ ⲩ ⲙ̄ⲡ ⲟⲩ ⲡⲓⲥⲧⲉⲩⲉ̄ ⲉ̄ⲣⲟ ϥ · ⲁⲗ ⲗⲁ ⲁ ⲩ ϭⲟⲡ ϥ̄ ⲁ ⲩ ⲡⲁ ⲣⲁⲇⲓⲇⲟⲩ ⲙⲙⲟ ϥ ⲁ ⲩ ⲥ̄ⳁⲟ︤ⲩ︥ ⲙⲙⲟ ϥ ⲛⲧⲉⲣⲉ ϥ ⲃⲱⲕ ⲉ̄ϩⲟⲩ⳯ ⲉ̄ ⲧ ⲁⲩⲗⲏ ⲙ̄ ⲡ ⲁⲣⲭⲓ ⲉⲣⲉⲩⲥ · ⲁ ⲩ ϯ ⲛⲁ ϥ ⲛ̄ ϩⲉⲛ ⲥⲱϣ ⲉ ⲡ ⲙⲁ ⲛ̄ ϩⲉⲛ ⲧⲁⲓ̈ⲟ · ⲧⲟⲧⲉ ⲁ ⲡ ϣⲁϫⲉ ⲉⲧ ⲥⲏϩ ϫⲱⲕ ⲉ̄ⲃⲟⲗ ϫⲉ ⲁ ⲩ ⲉⲓⲣⲉ ⲛⲁⲓ̈ ⲛ̄ ϩⲉ ⲙ ⲡ ⲉⲑ ⲟⲟⲩ ⲉ ⲡ ⲙⲁ ⲛ̄ ϩⲉ ⲙ ⲡ ⲉⲧ ⲛⲁⲛⲟⲩ ϥ · ⲁⲩⲱ ⲟⲩ ⲙⲟⲥⲧⲉ ⲉ ⲡ ⲙⲁ ⲙ̄ ⲡⲁ ⲙⲉ · ⲁϣ ϭⲉ ⲛⲉ ⲛⲉ ⲡ ⲉⲑ ⲟ ⲟⲩ ⲛ̄ⲧ ⲁ ⲩ ⲁⲁ ⲩ ⲙ̄ ⲡⲉⲩ ϫⲟⲉⲓⲥ · ⲛ̄ⲧⲉⲣⲉ ⲛⲓ ⲫⲱⲛⲉⲩⲥ ϭⲟⲡ ϥ ⲁⲩⲉⲓ ⲥ ⲛ̄ⲧⲉ ⲛ ⲉⲓⲙⲉ ⲉⲣⲟ ⲟⲩ · ϩⲉⲛ ϩⲟⲧⲉ ⲅⲁⲣ ⲛⲉ ⲉ̄ ϫⲟ ⲟⲩ · ⲡⲁ ⲗⲁⲥ ⲙⲁⲕϩ · ⲛⲁ ⲃⲁⲗ ϯ ⲣⲙⲉⲓⲏ · ⲡⲁ ⲡ︤ⲛ︦ⲁ︥ ⲁϣ ⲁϩⲟⲙ · ⲧⲁ ⲯⲩ ⲭⲏ ϣⲧⲣ̄ⲧⲱⲣ ⲉ ⲧ ⲣ ⲁ ϫⲟ ⲟⲩ · ⲡ ⲛⲟⲩⲧⲉ ⲡ ⲉⲛⲧ ⲁ ⲩ ϭⲟⲡ ϥ̄ · ⲡ ϫⲟⲉⲓⲥ ⲡ ⲉⲛⲧ ⲁ ⲩ ⲙⲟⲣ ϥ̄ · ⲡ ⲣ̄ⲣⲟ ⲡ ⲉⲛ ⲧ ⲁ ⲩ ⲥ̄ⳁⲟ︤ⲩ︥ ⲙⲙⲟ ϥ ⲓ︦ⲥ︦ ⲡⲉ ⲭ︦ⲥ︦ ⲡ ⲉⲛⲧ ⲁ ⲩ ⲥⲟⲛϩ̄ ϥ · ⲁ ⲩ ϯ ⲉⲓⲃⲧ ⲛⲁ ϥ ⲉ ⲛⲉϥ ϭⲓϫ ⲉ̄ⲧ ⲟⲩ ⲁⲁⲃ · ⲁ ⲩ ϯ ⲁⲁⲥ ⲉ̄ϩⲟⲩ⳯ ϩⲙ̄ ⲡⲉϥ ϩⲟ · ⲛ̄ⲧⲟϥ ⲡ ⲉⲛⲧ ⲁ ϥ ⲧⲁⲙⲓ̈ⲟ ⲟⲩ · ⲁ ⲩ ϯ ⲕ̄ⲗ̄ⲯ ⲉ̄ϫⲛ̄ ⲧ ⲁⲡⲉ ⲙ̄ ⲡⲉⲩ ϫⲟⲉⲓⲥ · ⲁ ⲩ ϯ ⲛⲟⲩ ⲕⲗⲟⲙ ⲛ̄ ϣⲟⲛ ⲧⲉ ⲉ̄ϫⲱ ϥ · ⲁ ⲩ ϯ ϩⲓ ⲱⲱ̄ϥ ⲛ ⲟⲩ ⲭⲗⲁⲙⲏⲥ ⲛ̄ ⲕⲟⲕⲕⲟⲥ · ⲁ ⲩ ϯ ⲛⲁ ϥ ⲛ ⲟⲩ ϩⲙ̄ϫ ⲙⲛ̄ ⲟⲩ ⲥⲓϣⲉ · ⲛⲁⲓ̈ ⲧⲏ ⲣ ⲟⲩ ⲛⲉ ⲩ ⲉⲓⲣⲉ ⲙⲙⲟ ⲟⲩ ⲛⲁ ϥ ⲡⲉ · ⲁ ⲩ ⲥ̄ⳁⲟ︤ⲩ︥ ⲛⲙⲙⲁ ϥ ⲛ̄ ⲕⲉ ⲗⲏⲥⲧⲏⲥ ⲥ̄ⲛⲁⲩ ⲟⲩⲁ̄ ⲇⲉ ⲛ̄ϩⲏⲧ ⲟⲩ ⲛ︤ ϥ︥ ⲙ̄ⲡϣⲁ ⲙ̄ ⲡ ⲉⲟⲟⲩ ⲙ̄ ⲡ ⲛⲟⲩⲧⲉ ⲁⲛ · ⲡⲉϫⲁ ϥ ⲙ ⲡ ϫⲟⲉⲓⲥ ⲉ ϥ ⲛⲟϭⲛⲉϭ ⲙⲙⲟ ϥ ⲉ ϥ ϫⲱ ⲙⲙⲟ ⲥ ϫⲉ ⲉϣ ϫⲉ ⲛ̄ⲧⲟⲕ ⲡⲉ ⲡⲉ ⲭ︦ⲥ︦ ⲛⲁϩⲙⲉ ⲕ · ⲁⲩⲱ ⲛ ⲅ̄ ⲛⲁϩⲙⲉ ⲛ ϩⲱⲱ ⲛ ⲁ ⲡ ⲕⲉ ⲟⲩⲁ̄ ⲉ̄ⲡⲓⲧⲓ ⲙⲁ ⲛⲁ ϥ ϩ︤ⲛ︥ ⲟⲩ ϭⲱⲛⲧ ϫⲉ ⲛ ⲅ̄ ⲣ̄ ϩⲟⲧⲉ ⲛ̄ⲧⲟⲕ ⲁⲛ ϩⲏⲧ ϥ ⲙ ⲡ ⲛⲟⲩⲧⲉ ⲁⲛⲟⲛ ⲅⲁⲣ ⲉ ⲛ ϫⲓ ⲕⲁ ⲧⲁ ⲡⲉ ⲙⲡϣⲁ ⲛ︤ ⲛ︥ ⲛⲟⲃⲉ ⲛ̄ⲧ ⲁ ⲛ ⲁⲁⲁ ⲩ ⲡⲁⲓ̈ ⲇⲉ ⲙ̄ ⲡⲉϥ ⲣ̄ ⲗⲁ ⲁⲩ ⲙ̄ ⲡ ⲉⲑ ⲟⲟⲩ · ⲁⲩⲱ ⲡⲉϫⲁ ϥ ϫⲉ ⲁⲣⲓ ⲡⲁ ⲙⲉⲉⲩⲉ ⲙ̄ ⲡ̄ ϫⲟⲉⲓⲥ ⲉⲕ ϣⲁⲛ ⲉⲓ ϩⲛ̄ ⲧⲉⲕ ⲙ︤ⲛ︥ ⲧ ⲉⲣⲟ · ⲡⲉϫⲉ ⲓ︦ⲥ︦ ⲛⲁ ϥ ϩⲛ̄ ⲟⲩ ⲛⲟϭ ⲛ ⲣⲁϣⲉ · ϫⲉ ⲙ̄ ⲡ ⲟⲟⲩ ⲕ ⲛⲁ ϣⲱⲡⲉ ⲛⲙⲙⲁ ⲓ̈ ϩⲙ ⲡⲁ ⲡⲁⲣⲁⲇⲓⲥⲟⲥ · ⲡ ⲣⲟ ⲙ ⲡ ⲡⲁⲣⲁⲇⲓ ⲥⲟⲥ ϣⲟⲧⲙ · ⲉ̄ ϫⲓⲛ ⲡⲉⲩ ⲟⲉⲓϣ ⲛ̄ⲧ ⲁ ⲁ ⲇⲁ ⲁⲇⲁⲙ ⲡⲁⲣⲁ ⲃⲁ · ⲁⲗⲗⲁ ϯ ⲛⲁ ⲟⲩⲱⲛ ⲙⲙⲟ ϥ ⲛⲁ ⲕ ⲧⲁ ϫⲓⲧ ⲕ ⲉ̄ϩⲟⲩⲛ ⲉ̄ⲣⲟ ϥ · ⲁ ⲕ ⲥⲟⲩⲛ̄ ⲡ ϫⲓⲥⲉ ⲛ̄ ⲧⲁ ⲙⲛ̄ⲧ ⲛⲟⲩⲧⲉ · ⲉ ⲕ ϩⲓ̈ϫⲙ̄ ⲡⲉ ⲥ̄ⳁⲟ︤ⲥ︥ · ⲕ ⲛⲁ ϣⲱⲡⲉ ⲛⲙⲙⲁ ⲓ̈ ⲛ ⲕⲟⲓⲛⲟⲛⲟⲥ ϩ︤ⲙ︥ ⲡ ⲣⲁϣⲉ ⲛ̄ ⲧⲁ ⲙ︤ⲛ︥ ⲧ ⲉⲣⲟ · ⲁ ⲕ ϯ ⲉⲟⲟⲩ ⲛⲁⲓ̈ ϩⲛ̄ ⲧ ⲙⲏⲧⲉ ⲛ̄ ϩⲉⲛ ⲣⲉϥ ⲣ̄ ⲛⲟⲃⲉ · ⲁⲛⲟⲕ ϩⲱ ϯ ⲛⲁ ϯ ⲉⲟⲟⲩ ⲛⲁ ⲕ · ϩⲛ ⲧ ⲙⲏⲧⲉ ⲛ̄ ⲧⲁ ⲁⲅⲅⲉ ⲗⲓⲕⲏ · ϣⲱⲡⲉ ⲉ ⲕ ⲧⲏϭ ⲉⲣⲟ ⲓ̈ ϩⲓϫ︤ⲙ︥ ⲡⲉ ⲥ̄ⳁⲟ︤ⲥ︥ · ⲉ ⲕ ϩⲱ ⲗ︤ϭ︥ ⲉϩⲟⲩⲛ ⲉ̄ⲣⲟ ⲓ̈ ϩ︤ⲙ︥
ⲡⲉⲕ ⲟⲩⲱϣ ⲛ̄ ϩⲏⲧ ⲁⲛⲟⲕ ϩⲱ ϯ ⲛⲁ ⲙⲉ ⲣⲓⲧ ⲕ · ⲁⲩⲱ ⲛⲁ ⲁⲅ ⲅⲉⲗⲟⲥ ⲛⲁ ϯⲁⲕⲱ ⲛⲉⲓ ⲛⲁ ⲕ ϩⲙ ⲡ ⲇⲓⲡ ⲛⲟⲛ ⲛ̄ ⲛ ⲉⲧ ⲟⲩⲁⲁⲃ · ⲛⲉ ⲕⲱ ⲛ̄ ϣⲃⲏⲣ ⲛ̄ ⲣⲉϥ ϩⲱⲧⲃ ⲛ̄ ϣⲟⲣ︤ⲡ︥ ⲉⲓⲥ ϩⲏⲏⲧⲉ ⲁ ⲓ̈ ⲁⲁ ⲕ ⲛ ϣⲃⲏⲣ ⲉⲣⲟ ⲓ̈ · ⲁⲛⲟⲕ ⲡⲉ ⲡ ⲱⲛϩ̄ ⲛ ⲟⲩⲟⲛ ⲛⲓⲙ · ⲛⲉ ⲕ ⲙⲟⲟϣⲉ ⲅⲁⲣ ϩⲛ̄ ⲛⲉⲩ ϣⲟⲟⲩⲉ ⲙⲛ̄ ⲛ̄ ϣⲏⲣⲉ ⲙ̄ ⲡ ⲕⲁⲕⲉ ⲉⲓⲥ ϩⲏⲏⲧⲉ ⲁ ⲓ̈ ⲧ ⲣⲉ ⲕ ⲙⲟⲟϣⲉ ⲛ︤ⲙ︥ ⲙⲁ ⲓ̈ · ⲁⲛⲟⲕ ⲡⲉ ⲡ ⲟⲩⲟⲉⲓⲛ ⲙ ⲡ ⲕⲟⲥ ⲙⲟⲥ · ⲛⲉ ⲕ ϫⲓ ϣⲟϫ ⲛⲉ ⲛ̄ ϣⲟⲣⲡ ⲙⲛ ⲛ̄ ⲣⲉϥ ϩⲱⲧⲃ · ⲁ ⲓ̈ ⲁⲁ ⲕ ⲛ̄ ϣⲃⲏⲣ ⲉ̄ⲣⲟ ⲓ̈ ⲁⲛⲟⲕ ⲡⲉ ⲡ ⲣⲉϥ ⲧⲁⲛϩⲟ ⲛⲁⲓ̈ ⲧⲏⲣ ⲟⲩ ϯ ⲛⲁ ⲭⲁ ⲣⲓⲍⲉ ⲙⲙⲟ ⲟⲩ ⲛⲁ ⲕ ϫⲉ ⲁ ⲕ ϩⲟⲙⲟⲗⲟⲅⲉⲓ ⲛ̄ ⲧⲁ ⲙⲛ̄ⲧ̄ ⲛⲟⲩⲧⲉ ⲙ̄ ⲡ ⲙ̄ⲧⲟ ⲉ̄ⲃⲟⲗ ⲛ̄ ⲛ ⲉⲧ ⲁⲣⲛⲁ ⲙⲙⲟ ⲓ̈ ⲛⲧⲟⲟⲩ ⲇⲉ ⲁ ⲩ ⲛⲁⲩ ⲉ̄ ⲛⲁ ϭⲟⲙ ⲧⲏⲣ ⲟⲩ ⲛ̄ⲧ ⲁ ⲓ̈ ⲁⲁ ⲩ ⲙ̄ⲡ ⲟⲩ ⲡⲓⲥⲧⲉⲩⲉ̄ ⲉ̄ⲣⲟ ⲓ̈ ⲛ̄ ⲧⲟⲕ ⲇⲉ ⲛ̄ⲧ̄ⲕ ⲟⲩ ⲗⲏⲥ ⲧⲏⲥ ⲛ ⲣⲉϥ ϩⲱⲧⲃ̄ ⲛ̄ ⲣⲉϥ ϫⲓⲟⲩⲉ · ⲛ̄ ⲣⲉϥ ⲃⲱϭⲉ ⲛ̄ ⲣⲉϥ ⲧⲁⲕⲟ · ⲁⲩⲱ ⲁ ⲕ ϩⲟⲙⲟⲗⲟⲅⲉⲓ ⲙ ⲙⲟ ⲓ̈ ϫⲉ ⲁⲛⲟⲕ ⲡⲉ ⲡ ⲛⲟⲩⲧⲉ · ⲉⲧⲃⲉ ⲡⲁⲓ̈ ⲛⲉⲕ ⲛⲟⲃⲉ ⲉⲧ ⲛⲁϣⲱ ⲟⲩ ⲕⲏ ⲛⲁ ⲕ ⲉ̄ⲃⲟⲗ ϫⲉ ⲁ ⲕ ϩⲟⲙⲟⲗⲟⲅⲉⲓ ⲙⲙⲟ ⲓ̈ · ϯ ⲛⲁ ⲧⲣⲉ ⲕ ϣⲱⲡⲉ ⲙ ⲡⲟⲗⲓ ⲧⲏⲥ ⲙ̄ ⲡ̄ ⲡⲁⲣⲁⲇⲓ ⲥⲟⲥ · ϯ ⲛⲁ ⲧⲣⲉ ⲡⲉⲕ ⲥⲱⲙⲁ ϣⲱⲡⲉ ⲉ ϥ ϫⲏⲕ ϣⲁⲛ ϯ ⲧⲟⲩ ⲛⲟⲥ ⲕ̄ · ⲡⲁⲓ̈ ⲇⲉ ⲛⲧ ⲁ ϥ ⲁⲣⲛⲁ ⲙⲙⲟ ⲓ̈ ⲛⲁ ⲛⲁⲩ ⲉ̄ⲣⲟ ⲕ ⲉ ⲕ ϭⲟⲟ ⲗⲉ ⲛ ⲟⲩ ⲉ̄ⲟⲟⲩ · ⲛⲧⲟϥ ⲇⲉ ⲉ ϥ ϭⲟⲟⲗⲉ ⲛ ⲟⲩ ϣⲱϣ · ⲙ ⲛ̄ ⲟⲩ ϩⲓⲥⲉ · ϥ̄ ⲛⲁ ⲛⲁⲩ ⲉⲣⲟ ⲕ ⲉ ⲕ ϭⲟⲟⲗⲉ ⲙ̄ ⲡ ⲟⲩⲟ̄ⲉⲓⲛ · ⲛ̄ⲧⲟϥ ⲇⲉ ⲉ ϥ ⲁⲡⲟⲗⲁⲩⲉ ⲙ ⲙⲟ ϥ ϩⲙ ⲡ ⲕⲁⲕⲉ ϥ ⲛⲁ ⲛⲁⲩ ⲉ̄ⲣⲟ ⲕ ⲉ ⲕ ϭⲟⲟⲗⲉ ⲙ ⲡ ⲣⲁ ϣⲉ ⲙⲛ̄ ⲡ ⲟⲩⲛⲟϥ ⲛⲧⲟϥ ⲇⲉ ⲉ ϥ ⲁⲡⲟ ⲗⲁⲩⲉ ⲙⲙⲟ ϥ ϩⲛ̄ ⲧ ⲗⲏⲡⲏ ⲙ︤ⲛ︥ ⲡ ⲁ ϣ ⲁϩⲟⲙ · ϥ ⲛⲁ ⲛⲁⲩ ⲉ̄ⲣⲟ ⲕ ϩⲙ̄ ⲡ ⲟⲩ︥ ︥ⲱϣⲥ ⲉⲃⲟⲗ ⲙ︤ⲛ ⲧ ⲉⲩⲫⲣⲟ ⟨ⲥⲩ⟩ ⲛⲏ · ⲛ̄ ⲧⲟϥ ϩⲱⲱ ϥ ⲉ ϥ ϩⲙ̄ ⲡ̄ ϩⲁϫϩⲉϫ ⲙⲛ̄ ⲡ̄ ⲥⲁϩⲟⲩ · ϥ̄ ⲛⲁ ⲛⲁⲩ ⲉⲣⲟ ⲕ ⲉⲣⲉ ⲛ ⲁⲅⲅⲉ ⲗⲟⲥ ⲥⲟⲗⲥⲗ ⲙⲙⲟ ⲕ ⲛ̄ⲧⲟϥ ϩⲱⲱ ϥ ⲉ ϥ ϣⲟⲟⲡ ϩⲙ̄ ⲡ ⲧⲁⲣⲧⲁ ⲣⲟⲥ · ⲟⲩ ⲙⲟⲛⲟⲛ ϫⲉ ⲙⲡⲉ ϥ ϩⲟⲙⲟⲗⲟⲅⲉⲓ ⲙⲙⲟ ⲓ̈ · ⲁⲗⲗⲁ ⲁ ϥ ⲁⲣⲛⲁ ⲙⲙⲟ ⲓ̈ ⲙⲛ̄ ⲧⲁ ⲙⲛ̄ⲧ ⲛⲟⲩⲧⲉ · ⲁ ϥ ϭⲱ ⲉ ϥ ⲛⲟϭⲛⲉϭ ⲁⲩⲱ ⲉ ϥ ⲥⲱϣ ⲙ̄ ⲙⲟ ⲓ̈ · ⲉⲧⲃⲉ ⲡⲁⲓ ⲉ̄ⲣⲉ ⲡ ⲟⲩⲁ̄ ⲡ ⲟⲩⲁ ϫⲓ ⲕⲁ ⲧⲁ ⲛⲉϥ ϩ̄ⲃⲏⲩⲉ · ⲁ ⲓ̈ ⲟⲩⲱ̄ ⲅⲁⲣ ⲉ ⲓ ϫⲱ ⲙⲙⲟ ⲥ ⲛⲁ ⲩ ϩⲛ̄ ⲧ ⲙⲏⲧⲉ ⲛ ⲟⲩⲟⲛ ⲛⲓⲙ ϫⲉ ⲡ ⲉⲧ ⲛⲁ ϩⲟⲙⲟ ⲗⲟⲅⲉⲓ ⲙⲙⲟ ⲓ̈ ⲙ̄ ⲡ ⲙ̄ ⲧⲟ ⲉ̄ⲃⲟⲗ ⲛ ⲛ̄ ⲣⲱⲙⲉ ϯ ⲛⲁ ϩⲟⲙⲟⲗⲟⲅⲉⲓ ⲙ̄ ⲙⲟ ϥ ⲙ̄ ⲡ ⲙ̄ⲧⲟ ⲉⲃⲟⲗ ⲙ̄ ⲡⲁ ⲉⲓⲱⲧ ⲉⲧ ϩ︤ⲛ︥ⲛ︤ ⲙ︥ ⲡⲏⲩⲉ · ⲧⲉⲧⲛ ⲛⲁⲩ ϭⲉ ⲱ̄ ⲛⲉ ⲥⲛⲏⲩ ϫⲉ ⲟⲩ ϩⲓⲥⲉ ⲛ ⲁϣ ⲛ̄ ϩⲉ ⲡ ⲉⲧ ⲛⲁ ⲧⲁϩⲉ ⲡ ⲣⲱⲙⲉ ⲉⲧ ⲛⲁ ⲁⲣⲛⲁ ⲙ̄ ⲡⲉϥ ϫⲟⲉⲓⲥ · ⲉⲧ ⲃⲉ ⲡⲁⲓ̈ ⲙⲁⲣⲉ ⲛ ⲣⲟⲉⲓⲥ ⲉⲣⲟ ⲛ ϫⲉ ⲛ̄ⲛⲉ ⲩ ⲣ̄ ϩⲁⲗ ⲙⲙⲟ ⲛ ⲛ̄ ⲥⲉ ⲁⲁ ⲛ ⲛ̄ ϣⲙⲙⲟ ⲉ̄ ⲡ ⲉⲛⲧ ⲁ ϥ ⲧⲁⲙⲓⲟ ⲛ · ⲉⲧⲃⲉ ⲛⲉ ⲛⲕⲁ ⲙ̄ ⲡⲉⲓ ⲁⲓⲱⲛ · ⲟⲩⲛ̄ ϩⲟⲓ̈ⲛⲉ ϣⲟⲟⲡ ⲧⲉ ⲛⲟⲩ ⲉ ⲩ ⲁⲣⲛⲁ ⲙ̄ ⲡ ⲛⲟⲩⲧⲉ ⲉⲧⲃⲉ ϩⲉ⳯ ⲭⲣⲏⲙⲁ · ϣⲁⲣⲉ ⲧ ⲙ︤ⲛ︥ⲧ ⲙⲁⲓ̈ ⲭⲣⲏ ⲙⲁ ⲅⲁⲣ · ⲧⲱⲙ ⲛ̄ ⲛ̄ ⲃⲁⲗ ⲙ̄ ⲡ ⲉⲛ ⲧ ⲁ ϥ ⲙⲉⲣⲓⲧ ⲥ̄ · ⲛⲧⲟϥ ϩⲱⲱ ϥ ⲟⲛ ϣⲁ ϥ ϫⲓ ⲛ̄ ⲧ ⲙⲉⲣⲓⲥ ⲛ ⲓ̈ⲟⲩⲇⲁⲥ · ⲕⲁⲓ ⲅⲁⲣ ⲛ̄ⲧⲟϥ ϩⲱⲱ ϥ ⲁ ϥ ϯ ⲙ̄ ⲡⲉϥ ϫⲟⲉⲓⲥ ⲉⲃⲟⲗ · ϩⲁ ⲙⲁⲁⲃⲉ ⲛ ⲥⲁⲧⲉⲉⲣⲉ ⲛ̄ ϩⲁⲧ · ⲟⲩ ⲁⲅⲁⲑⲟⲛ ϭⲉ ⲛⲁ ⲛ ⲡⲉ · ⲉⲛϣⲁⲛ ⲛⲉϫ ⲡⲉⲛ ⲣⲟⲟⲩϣ ⲙ ⲡ ϫⲟⲉⲓⲥ · ⲛ̄ⲧⲟϥ ⲅⲁⲣ ⲡ ⲉⲧ ⲛⲁ ϥⲓ ⲣⲟⲟⲩϣ ϩⲁⲣⲟ ⲛ · ⲕⲁⲧⲁ ⲡ ϣⲁϫⲉ ⲙ̄ ⲡⲉⲛ ⲉⲓⲱⲧ ⲡⲉⲧⲣⲟⲥ · ⲙⲁ ⲣⲉ ⲛ ⲕⲧⲟ ⲛ ϭⲉ ⲉ̄ϫⲙ̄ ⲡⲉ ⲡⲣⲟⲕⲓⲙⲉⲛⲟⲛ ⲉⲧⲃⲉ ⲡⲉ ⲥ̄ⳁⲟ︤ⲥ︥ ⲙ̄ ⲡⲉⲛ ϫⲟⲉⲓⲥ ⲓ︦ⲥ︦ ⲡⲉ ⲭ︦ⲥ︦ · ⲙⲛ̄ ⲡ ⲗⲏⲥ ⲧⲏⲥ · ⲟⲩ ϣⲉ ⲅⲁⲣ ⲛ̄ ⲣⲉϥ ϯ ⲱⲛϩ ⲡⲉ ⲡ ϣⲉ ⲙ̄ ⲡⲉ ⲥ̄ⳁⲟ︤ⲥ︥ · ⲉⲣⲉ ⲛ ⲁⲅⲅⲉⲗⲟⲥ ⲃⲏⲕ ⲉϩⲣⲁⲓ̈ ϣⲁ ⲡ ⲉⲓⲱⲧ ⲁⲩⲱ ⲉ ⲩ ⲛⲏⲩ ⲉ ⲡⲉ ⲥⲏⲧ ϣⲁ ⲡ ϣⲏⲣⲉ ϩⲓ̈ϫⲙ̄ ⲡⲉ ⲥ̄ⳁⲟ︤ⲥ︥ · ⲉ ⲩ ϭⲱϣⲧ ⲉⲃⲟⲗ ϩⲓ ⲑ ⲏ ⲙ̄ⲡⲉ ϥ ⲟⲩⲱϣ · ⲁⲛⲁⲩ ⲉ ⲧ ⲙⲛ̄ⲧ ϣⲁ ⲛ ϩⲧⲏ ϥ ⲙ ⲡ ⲛⲟⲩⲧⲉ ⲙⲛ ⲧⲉϥ ⲁⲛⲟⲭⲏ ⲉ ϥ ϭⲱϣⲧ ⲉ̄ⲃⲟⲗ ϩ︤ⲙ︥ ⲡ ϫⲓⲥⲉ · ⲉ ϥ ⲛⲁⲩ ⲉ̄ ⲡⲉϥ ⲙⲟⲛⲟⲅⲏⲛⲏⲥ ⲛ̄ ϣⲏⲣⲉ ⲉ ϥ ⲟⲃⲧ ⲉ̄ ϩⲟⲩⲛ ⲉ̄ ⲡⲉ ⲥ̄ⳁⲟ︤ⲥ︥ · ⲉ ϥ ϩⲟⲣ︤ϣ︥ ⲛ̄ ϩⲏⲧ ϩ︤ⲛ︥ ⲧⲉϥ ⲙⲛ̄ⲧ ⲭⲣⲏⲥⲧⲟⲥ · ⲛ̄ⲧⲟϥ ⲇⲉ ϩⲱⲱ ϥ ⲡⲉⲛ ϫⲟⲉⲓⲥ ⲓ︦ⲥ︦ ⲡⲉ ⲭ︦ⲥ︦ · ⲉ ⲩ ϯ ⲉⲓⲃⲧ ⲉ̄ ⲛⲉϥ ϭⲓϫ · ⲁⲩⲱ ⲉ ⲩ ϯ ⲁⲁⲥ ⲉ̄ϩⲟⲩⲛ ϩⲙ ⲡⲉϥ ϩⲟ · ⲉ ⲩ ϯ ⲕ̄ⲗ̄ⲯ ϩⲓϫⲛ̄ ⲧⲉϥ ⲁⲡⲉ · ⲉ ⲩ ⲧⲥⲟ ⲙⲙⲟ ϥ ⲛ ⲟⲩ ϩⲙ̄ϫ · ⲙⲛ̄ ⲟⲩ ⲥⲓϣⲉ · ⲉ ⲩ ⲡⲱϣ ⲛ ⲛ̄ⲉϥ ϩⲟⲓⲧⲉ ⲉ ϫⲱ ⲟⲩ · ⲉ ⲩ ⲛⲏϫ ⲕⲗⲏⲣⲟⲥ ⲉⲣⲟ ⲟⲩ ⲁⲩⲱ ⲉ ⲩ ϩⲓⲟⲩⲉ ϩⲓ ϫⲛ ⲧⲉϥ ⲁ ⲡⲉ ⲛ ⲟⲩ ⲕⲁϣ ϩⲛ ⲛⲁⲓ ⲧⲏⲣ ⲟⲩ ⲙ̄ ⲡⲉϥ ϭⲱⲛⲧ · ⲟⲩⲇⲉ ⲙ ⲡⲉϥ ⲕⲱ ⲛ ⲟⲩ ⲕ ⲣⲟϥ ϩ︤ⲙ︥ ⲡⲉϥ ϩⲏⲧ ⲉ̄ ϩⲟⲩⲛ ⲉ̄ⲣⲟ ⲟⲩ · ⲕ ⲟⲩ ⲱϣ ⲉ̄ ⲉⲓⲙⲉ ⲥⲱⲧⲙ ⲧ ⲁ ⲧⲁ ⲙⲟ ⲕ · ⲥⲱⲧⲙ ⲉ̄ⲣⲟ ϥ ⲉ ϥ ⲱϣ ⲉⲃⲟⲗ ϫⲉ ⲡⲁ ⲉⲓⲱⲧ ⲕⲱ ⲛⲁ ⲩ ⲉ̄ⲃⲟⲗ ϫⲉ ⲛ̄ ⲥⲉ ⲥⲟⲟⲩⲛ ⲁⲛ ⲙ̄ ⲡ ⲉⲧ ⲟⲩ ⲉⲓⲣⲉ ⲙⲙⲟ ϥ ⲁ ⲕ ⲛⲁⲩ ϭⲉ ⲉ ⲧ ⲛⲟϭ ⲛ ⲙⲛ̄ⲧ̄ ϣⲁ ⲛ̄ ϩⲧⲏ ϥ ⲙ ⲡ ⲉⲓⲱⲧ · ⲙ︤ⲛ︥ ⲡⲉϥ ϣⲏⲣⲉ ⲉ̄ϩⲟⲩⲛ ⲉ̄ⲣⲟ ⳯ ⲁ ϥ ⲁⲗⲉ ⲉ̄ϫⲙ̄ ⲡⲉ ⲥ̄ⳁⲟ︤ⲥ︥ ϣⲁⲛⲧⲉ ϥ ⲥⲱⲧⲉ ⲙ̄ ⲡ ⲥⲱⲛ̄ⲧ ⲧⲏⲣ ϥ̄ ⲙ ⲡ ⲛⲁⲩ ⲉ ϥ ⲁϣⲉ ⲉ̄ ⲡⲉ ⲥ̄ⳁⲟ︤ⲥ︥ · ⲁ ϥ ⲧⲃ̄ ⲃⲟ ⲙ̄ ⲡ ⲥⲱⲛⲧ ⲧⲏⲣ ϥ̄ ⲛⲁ ⲧ ⲡⲉ ⲙ︤ⲛ︥ ⲛⲁ ⲡ ⲕⲁϩ · ⲁ ϥ ⲧⲃ ⲃⲟ ⲙ̄ ⲡ ⲁⲏⲣ ⲧⲏⲣ︤ ϥ︥ ϩ︤ⲙ︥ ⲡⲉϥ ⲥⲱⲙⲁ ⲛ ⲛⲟⲩⲧⲉ · ⲁ ϥ ⲕⲁⲑⲁ ⲣⲓⲍⲉ ⲙⲙⲟ ϥ · ϩⲟ ⲙⲟⲓⲱⲥ · ⲁ ⲡⲉϥ ⲥⲛⲟϥ ⲉⲧ ⲟⲩⲁⲁⲃ ⲛ̄ⲧ ⲁ ⲩ ⲡⲁϩⲧ ϥ̄ ⲉ̄ⲃⲟⲗ · ⲁ ϥ ⲧⲣⲉ ⲡ ⲕⲁϩ ⲧ︤ⲃ︥ⲃⲟ ⲉ ⲃⲟⲗ ϩⲙ̄ ⲡ ϫⲱϩ︤ⲙ︥ ⲉⲧ ϩⲓϫⲱ ϥ · ⲁⲓⲧⲓ ⲟⲛ ⲁ ϥ ⲃⲱⲕ ⲉ ⲡⲉ ⲥⲏⲧ ⲉ ⲁⲙⲛ̄ⲧⲉ ⲁ ϥ ϣⲱⲗ ⲙⲙⲟ ϥ · ⲁ ϥ ⲃⲱⲗ ⲉ̄ⲃⲟⲗ ⲛ̄ ⲛⲉ ⲯⲩ ⲭⲏ ⲉ̄ⲧ ⲟⲧⲡ ⲉ̄ϩⲟⲩⲛ ⲉ ⲛ ⲧⲁⲙⲓ̈ⲟⲛ ⲛ̄ ⲕⲁⲕⲉ ⲁ ϥ ⲁⲁ ⲩ ⲛ̄ ⲣⲙ̄ ϩⲉ · ⲛ̄ ⲧⲟϥ ⲅⲁⲣ ⲁ ϥ ⲉⲣⲏⲧ ⲛⲁ ⲛ ϩ︤ⲛ︥ ⲧⲉϥ ⲧⲁⲡⲣⲟ ⲙ ⲙⲉ · ⲧⲁⲓ̈ ⲉⲧ ⲙ̄ⲡⲉ ϭⲟⲗ ⲉⲓ ⲉ̄ⲃⲟⲗ ⲛ̄ϩⲏⲧ ⲥ ⲉⲛⲉϩ ϫⲉ ϩⲟⲧⲁⲛ ⲉⲩ ϣⲁⲛ ϫⲁⲥ ⲧ ⲉⲃⲟⲗ ϩⲓ̈ ϫⲙ ⲡ ⲕⲁϩ ϯ ⲛⲁ ⲥⲉⲕ ⲟⲩⲟⲛ ⲛⲓⲙ ϣⲁⲣⲟ ⲓ̈ ϩⲛ̄ ⲧ ⲙⲣ̄ⲣⲉ ⲛ ⲧⲁ ⲁⲅⲁ ⲡⲏ · ⲁϣ ϭⲉ ⲧⲉ ⲧ ⲛⲟϭ ⲛ ⲁⲅⲁⲡⲏ · ⲛ̄ ⲑ ⲉ ⲛ̄ ⲧⲁⲓ̈ ⲛ̄ⲧⲉⲣⲉ ϥ ⲁⲗⲉ ⲉ̄ϫⲛ̄ ⲟⲩ ϣⲉ ⲛ ⲥ̄ⳁⲟ︤ⲥ︥ · ⲛ ϥ̄ ⲥⲟⲛϩ︤ ϥ︥ ⲙⲁⲩⲁⲁ ϥ · ⲉ̄ⲛⲉ ⲙ ⲡⲉϥ ⲟⲩⲱϣ ⲅⲁⲣ ⲁⲛ ⲡⲉ · ⲛⲓⲙ ⲡ ⲉⲧ ⲛⲁ ϣ ⲁⲙⲁϩⲧⲉ ⲙⲙⲟ ϥ · ⲛⲓⲙ ⲅⲁⲣ ⲡ ⲉⲧ ⲛⲁ ϣ ⲁⲙⲁϩ ⲧⲉ ⲙ ⲡ ⲛⲟⲩⲧⲉ ⲉ̄ⲧ ⲟⲛϩ̄ · ⲙ ⲡ ⲛⲁⲩ ⲅⲁⲣ ⲛ̄ⲧ ⲁ ⲩ ϭⲟⲡ ϥ ⲛ̄ϭⲓ ⲛ ⲁⲧ ⲛⲟⲩⲧⲉ ⲛ ⲓⲟⲩⲇⲁⲓ̈ ⲁ ϥ ϫⲛⲟⲩ ⲟⲩ ϩⲛ̄ ⲟⲩ ⲛⲟϭ ⲙ ⲙⲛ̄ⲧ̄ ϣⲁ ⲛ ϩⲧⲏ ϥ · ϫⲉ ⲉ̄ ⲧⲉⲧⲛ̄ ϣⲓⲛⲉ ⲛ̄ⲥⲁ ⲛⲓⲙ ⲙ︤ⲛ︥ ⲛⲉⲓ ⲥⲏϥⲉ ⲙ︤ⲛ︥ ⲛⲓ ϭⲉ ⲣⲱⲃ · ⲁ ⲩ ⲟⲩⲱ ϣ︤ⲃ︥ ϩⲛ̄ ⲧⲉⲩ ⲙⲛ̄ⲧ ⲁⲧ ⲥⲟⲟⲩⲛ ⲙ︤ⲛ︥ ⲧⲉⲩ ⲙⲛ̄ⲧ ϫⲁⲥⲓ ϩⲏⲧ · ⲙⲛ̄ ⲧⲉⲩ ⲙⲛ̄ⲧ̄ ⲁⲩ ⲑⲁⲧⲏⲥ ⲉ ⲩ ϫⲱ ⲙ̄ ⲙⲟ ⲥ · ϫⲉ ⲉ ⲛ ϣⲓ ⲛⲉ ⲛ̄ⲥⲁ ⲓ︦ⲥ︦ ⲡ ⲛⲁⲍⲱ ⲣⲁⲓⲟⲥ · ⲁ ϥ ⲟⲩⲱ ϣⲃ̄ ⲉ ϥ ϫⲱ ⲙⲙⲟ ⲥ ϫⲉ ⲁⲛⲟⲕ ⲡⲉ · ⲁ ⲛ ⲁ ⲕⲧⲓⲛ ⲙ̄ ⲡ ⲟⲩⲟ̄ⲉⲓ⳯ ⲛ̄ ⲧⲉϥ ⲙ︤ⲛ︥ⲧ̄ ⲛⲟⲩ ⲧⲉ ⲣⲱϩⲧ ⲉ̄ϩⲟⲩⲛ ϩⲙ̄ ⲡⲉⲩ ϩⲟ · ⲁ ⲩ ϩⲉ ⲉ ⲡ ⲉⲥⲏⲧ · ϩⲟⲙⲟⲓ ⲱⲥ ⲟⲛ ⲁ ϥ ⲧⲟⲩⲛⲟ ⲥ ⲟⲩ ϩ︤ⲛ︥ ⲧⲉϥ ⲛⲟϭ ⲙ ⲙ︤ⲛ︥ⲧ ϣⲁ ⲛ̄ ϩⲧⲏ ϥ · ϫⲉ ⲁⲣⲏⲩ ⲥⲉ ⲛⲁ ⲙⲉⲧⲁⲛⲟⲓ̈ · ⲁ ⲩ ⲁ ⲙⲁϩⲧⲉ ⲛ̄ ⲛⲉϥ ⲙⲁ ⲑⲏⲧⲏⲥ ϩ︤ⲛ︥ ⲟⲩ ⲙ︤ⲛ︥ⲧ ⲁⲧ ⲥⲟⲟⲩⲛ · ⲛⲁⲓ̈ ϭⲉ ⲧⲏⲣ ⲟⲩ ⲉ ϥ ⲉⲓⲣⲉ ⲙⲙⲟ ⲟⲩ ⲛ̄ ϭⲓ ⲡ ⲛⲟⲩⲧⲉ · ⲉ ϥ ⲟⲩⲱϣ ⲉ ⲧⲣⲉ ⲣⲱ ⲙⲉ ⲛⲓⲙ ⲟⲩϫⲁⲓ̈ · ⲙⲙⲟⲛ ⲙ̄ ⲡ ⲛⲁⲩ ⲉ̄ⲧ ⲙ̄ⲙⲁⲩ · ϥ̄ ⲛⲁ ⲧ ⲣⲉ ⲡ ⲕⲁϩ ⲟⲩ ⲱ ⲛ ⲉ̄ⲣⲱ ϥ ⲛ︤ ϥ︥ ⲟⲙⲕ ⲟⲩ ⲉ ⲡ ⲉ ⲥⲏⲧ · ⲉ̄ ⲡⲉ ⲭⲁⲟⲥ · ⲛ︤ ϥ︥ ⲧⲣⲉ ⲩ ⲃ ⲱⲕ ⲉ ⲡⲉ ⲥⲏ ⲧ ⲉ ⲡ ⲙⲁ ⲙ̄ ⲡ ⲉⲩ ⲥⲟⲛ ⲛⲓⲛⲉ ⲩ ⲏ · ⲏ ⲛⲉⲩ
ⲕⲉ ⲥⲛⲏⲩ · ⲛⲁⲓ̈ ⲛ̄ ⲧ ⲁ ⲡ ⲕⲁϩ ⲟⲩⲱⲛ ⲉ̄ⲣⲱ ϥ ⲁ ϥ ⲟⲙⲕ ⲟⲩ ⲉ̄ⲧⲉ ⲧⲁⲑⲁⲛ ⲡⲉ · ⲙⲛ ⲁⲃⲓⲣⲱⲛ · ⲙⲛ̄ ⲛ ϣⲏⲣⲉ ⲛ̄ ⲕⲟⲣⲉ · ⲛⲁⲓ ⲛ̄ⲧ ⲁ ⲩ ⲧⲱⲟⲩ⳯ ⲉϫⲙ̄ ⲙⲱⲩⲥⲏⲥ ϩ︤ⲛ︥ ⲧ ⲉⲣⲏⲙⲟⲥ · ⲙⲁⲣⲉ ⲛ ⲕⲧⲟ ⲛ ϭⲉ ⲟⲛ ⲉϩⲣⲁⲓ̈ ⲉϫⲙ̄ ⲡ ⲙⲉ ⲅⲉⲑⲟⲥ · ⲙ̄ ⲡⲉⲓ ⲁ ϩⲟⲣⲁⲧⲟⲛ ⲥ̄ⳁⲟ︤ⲥ︥ ⲛ̄ ⲧⲛ̄ ϣⲁϫⲉ ⲉ̄ⲣⲟ ϥ · ⲧⲏⲛⲟⲗⲟⲧⲓⲛ ⲛ̄ ⲧⲛ̄ ⲉⲓⲙⲉ ⲉ̄ ⲛⲉ ⲡⲣⲟ ⲫⲏⲧⲓⲁ ⲛ̄ ⲛⲉ ⲡⲣⲟ ⲫⲏⲧⲏⲥ · ⲛ̄ⲧ ⲁ ⲩ ϫⲟ ⲟⲩ ⲉ̄ⲣⲟ ϥ ϫⲓⲛ̄ ⲧ ⲁⲣ ⲭⲏ ϣⲁ ⲑ ⲁⲏ · ⲛ̄ⲧⲱ ⲧⲛ̄ ϩⲱⲧ ⲧⲏⲩⲧⲛ ⲱ̄ ⲛ ⲁⲕⲣⲱⲁⲧⲏⲥ · ⲟⲩⲱϣⲥ̄ ⲉ̄ⲃⲟⲗ ⲛ̄ ⲛⲉ ⲧⲛ ⲁⲓⲥⲑⲏⲧⲏⲣⲓⲟⲛ ⲛ̄ ⲧⲉⲧⲛ̄ ϫⲓ ⲥⲙⲏ ϩ︤ⲛ︥ ⲟⲩ ⲉ̄ⲍⲉⲭⲓⲁ · ⲁⲩⲉⲓ ⲥ ⲛ ⲧⲛ̄ ⲟⲩⲱⲛ ⲙ̄ ⲡ̄ ⲛⲟϭ ⲛ̄ ⲑⲩⲥⲁⲩⲣⲟⲥ ⲉ̄ⲧ ⲟⲩⲁⲁⲃ · ⲛ̄ ⲧⲛ̄ ⲉⲓ ⲛⲉ ⲉ̄ⲃⲟⲗ ⲛ︤ ⲛ︥ ⲕⲟⲥⲙⲏ ⲥⲓⲥ ⲙ̄ ⲡ︤ⲛ︦ⲓ︦ⲕ︦ⲟ︦ⲛ︦ ⲛ̄ ⲧⲛ̄ ⲕⲟⲥⲙⲉⲓ ⲛ︤ ⲛ︥ ⲯⲩⲭⲟⲟⲩⲉ ⲛ̄ ⲛ︤ⲙ︥ ⲙⲁⲓ̈ ⲗⲟⲅⲟⲥ · ⲙⲟⲩ ⲧⲉ ⲛⲁⲓ̈ ⲉ ⲡ ⲙⲁⲓ̈ ⲛⲟⲩ ⲧⲉ · ⲁⲩⲱ ⲡ ⲙⲁⲓ̈ ⲗⲟ ⲅⲟⲥ · ⲁⲩⲱ ⲡ ⲣⲉϥ ϣⲱⲡ ⲉ̄ⲣⲟ ϥ ⲛ ⲛ ⲁⲅ ⲅⲉⲗⲟⲥ · ⲉⲧⲉ ⲡⲁⲓ̈ ⲡⲉ ⲁⲃⲣⲁϩⲁⲙ ⲡⲉ ϣ ⲃⲏⲣ ⲙ̄ ⲡ ⲛⲟⲩⲧⲉ · ⲙⲁⲣⲉ ϥ ⲉⲓ ⲛ ϥ ⲧⲁⲙⲟ ⳯ ⲉ ⲡ ⲧⲩⲡⲟⲥ ⲙ ⲡⲉⲓ ϣⲏⲛ ϫⲉ ⲥⲁⲃⲉⲕ ⲉ̄ⲣⲉ ⲡⲉⲓ ⲟⲓ̈ⲗⲉ ⲙⲏⲣ ⲉ̄ⲣⲟ ϥ · ⲑ ⲉⲣⲙⲏⲛⲓⲁ ⲅⲁⲣ ⲛ ⲥⲁⲃⲉⲕ ⲡⲉ ⲡ ⲙⲁ ⲛ ⲙ̄ⲧⲟⲛ ⲙ̄ ⲡ ⲣ ⲉϥ ⲥⲱⲧⲉ · ⲉ̄ⲧⲉ ⲡⲁⲓ̈ ⲡⲉ ⲡ ϣⲉ ⲙ̄ ⲡⲉ ⲥ̄ⳁⲟ︤ⲥ︥ · ⲛ̄ ⲧ ⲁ ⲡⲉ ϩⲓⲉⲓⲃ ⲙ ⲡ ⲛⲟⲩ ⲧⲉ ⲁⲗⲉ ⲉϩⲣⲁⲓ̈ ⲉϫⲱ ϥ ϩⲛ̄ ⲟⲩ ⲛⲟϭ ⲙ ⲙ︤ⲛ︥ⲧ ⲗⲁⲙⲡⲣⲟⲥ · ⲉ ⲧⲣⲉ ϥ ϫⲱⲕ ⲉⲃⲟⲗ ⲛ̄ ⲧ ⲟⲓ ⲕⲟⲛⲟⲙⲓⲁ ⲉⲧ ⲙⲉϩ ⲛ ⲟⲩϫⲁⲓ̈ · ⲉ ⲁ ϥ ⲙ̄ ⲧⲟⲛ ⲙⲙⲟ ϥ ⲉϩⲣⲁⲓ̈ ⲉ̄ ϫⲱ ϥ ⲛ̄ ⲑ ⲉ ⲛ ⲟⲩ ⲣⲱ ⲙⲉ · ⲉ ⲁ ϥ ⲉⲓ ⲉϩⲣⲁⲓ ϩⲛ̄ ⲧⲉϥ ⲥⲱϣⲉ · ⲉ ϥ ⲣ̄ ϩⲱⲃ ⲛ ϥ ⲛⲁϫ ϥ ϩⲓϫⲙ ⲡⲉϥ ⲙⲁ ⲛ ⲉⲛⲕⲁⲧⲕ ⲛ ϥ̄ ⲙ̄ⲧⲟⲛ ⲙⲙⲟ ϥ ϩⲙ̄ ⲡⲉϥ ϩⲓⲥⲉ · ⲧⲁⲓ̈ ⲧⲉ ⲑ ⲉ ⲛ̄ ⲧⲁ ⲡ ⲥⲱⲧⲏⲣ ⲁⲁ ⲥ · ⲛ̄ⲧ ⲁ ϥ ⲙ̄ⲧⲟⲛ · ⲙⲙⲟ ϥ ϩⲓϫⲙ̄ ⲡⲉϥ ⲙⲁ ⲛⲕⲁⲧⲕ ⲉⲧⲉ ⲡⲉ ⲥ̄ⳁⲟ︤ⲥ︥ ⲙ ⲙⲉ ⲡⲉ · ⲁ ϥ ϣⲡ̄ ϩⲓⲥⲉ ⲛ̄ϩⲏⲧ ϥ ϣⲁⲛⲧⲉ ϥ ⲧⲟⲩϫⲟ ⲛ ⲧ ⲙ︤ⲛ︥ⲧ ⲣⲱⲙⲉ ⲧⲏ ⲣ︤ ⲥ︥ · ⲛ ϥ̄ ⲥⲁϣⲙ̄ ⲁⲛ ⲟⲩⲇⲉ ⲛ ϥ ϣⲧⲉⲣⲧⲱⲣ ⲁⲛ · ⲟⲩⲇⲉ ⲛ ϥ̄ ϭⲟⲛⲧ ⲁⲛ ⲉ ⲩ ϯ ⲉⲓⲃⲧ ⲛⲁ ϥ · ⲟⲩⲇⲉ ⲛ ϥ̄ ⲁⲕⲁⲛⲁⲕ ⲧⲉⲓ ⲁⲛ · ⲉ ⲩ ϯ ⲕⲗⲟⲙ ⲛ̄ ϣⲟⲛⲧⲉ ⲉ̄ϫⲱ ϥ · ⲟⲩⲇⲉ ⲛ ϥ̄ ⲥⲁϩⲟⲩ ⲁⲛ ⲉ ⲩ ϩⲓⲟⲩⲉ̄ ⲉ̄ϩⲟⲩⲛ ϩⲙ̄ ⲡⲉϥ ϩⲟ · ⲟⲩⲇⲉ ⲛ ϥ̄ ⲛ̄ ⲕⲁⲕⲉⲓ ⲁⲛ ⲉ ⲩ ⲧⲥⲁ ⲙ̄ ⲙⲟ ϥ ⲛ ⲟⲩ ϩⲙ̄ϫ̄ ⲉ ϥ ⲧⲉϩ ϩⲓ ⲥⲓϣⲉ · ⲛ ϥ̄ ⲙⲓϣⲉ ⲅⲁⲣ ⲁⲛ ⲙ︤ⲛ︥ ⲛ ⲉⲧ ⲛⲟϭ ⲛⲉϭ ⲙⲙⲟ ϥ · ⲟⲩⲇⲉ ⲛ ϥ̄ ϭⲟⲛⲧ ⲁⲛ ⲉ ⲩ ⲡⲱϣ ⲛ̄ ⲛⲉϥ ϩⲟⲓ̈ⲧⲉ ⲉ̄ϫⲱ ⲟⲩ ⲉ ⲩ ⲛⲉϫ ⲕⲗⲏⲣⲟⲥ ⲉ̄ ⲣⲟ ⲟⲩ · ⲕ ⲟⲩⲱϣ ⲉ ⲉⲓⲙⲉ ϫⲉ ⲧ ⲙⲉ ⲧⲉ ϯ ϫⲱ ⲙⲙⲟ ⲥ ⲥⲱⲧⲙ̄ ⲛ̄ ⲧⲁ ⲧⲁⲙⲟ ⲕ · ⲙ ⲡ ⲛⲁⲩ ⲅⲁⲣ ⲉ̄ⲧ ⲟⲩ ⲉⲓ ⲣⲉ ⲛ̄ ⲛⲁⲓ̈ ⲧⲏⲣ ⲟⲩ ⲛⲁ ϥ · ⲁ ϥ ϥⲓ̈ ⲛ̄ ⲛⲉϥ ⲃⲁⲗ ⲉϩ ⲣⲁⲓ ϣⲁ ⲡⲉϥ ⲉⲓⲱⲧ ⲁ ϥ ⲡⲁⲣⲁⲕⲁⲗⲉⲓ ⲙ ⲙⲟ ϥ · ϫⲉ ⲡⲁ ⲉⲓⲱⲧ ⲕⲱ ⲛⲁ ⲩ ⲉ̄ⲃⲟⲗ ϫⲉ ⲛ ⲥⲉ ⲥⲟⲟⲩⲛ ⲁⲛ ⲙ̄ ⲡ ⲉ ⲧ ⲟⲩ ⲉⲓⲣⲉ ⲙⲙⲟ ϥ · ϫⲉ ⲕⲁⲥ ⲉ̄ⲕⲉ ⲉⲓⲙⲉ ϫⲉ ⲟⲩ ⲡ ⲉⲧⲉⲣⲉ ⲡ ⲓⲱⲧ ⲉⲓⲣⲉ ⲙⲙⲟ ϥ · ⲉ ⲁ ϥ ⲁⲁ ϥ ⲙ ⲡ ⲛⲁⲩ ⲉ̄ⲧ︤ ⲙ︥ ⲙⲁⲩ · ⲛⲁϣⲉ ⲛⲉϥ ⲙⲛ̄ⲧ̄ ϣⲁ ⲛ ϩⲧⲏ ϥ ⲅⲁⲣ ⲙⲙⲟ ⲛ ϥ̄ ⲛⲁ ⲧ︤ⲛ︥ⲛⲟⲟⲩ ⲉ̄ϩⲣⲁⲓ̈ ⲉ̄ ϫⲱ ⲟⲩ ⲛ ⲧ ⲟⲣ ⲅⲏ ⲛ ⲁⲧ ⲧⲁⲗϭⲟ · ϣⲁ⳯ ⲧⲉ ⲧⲉ ⲥⲙⲏ ⲙ̄ ⲡⲉϥ ⲙⲟⲛⲟⲅⲉⲛⲏⲥ ⲧⲁ ϩⲟ ϥ · ⲛ ϥ ⲧⲱϩ︤ⲙ︥ ⲛ̄ ⲧⲉϥ ⲙⲛⲧ ϣⲁ ⲛ ϩ ⲧⲏ ϥ · ⲛ ϥ̄ ⲕⲧⲉ ⲧⲉϥ ⲟⲣⲅⲏ ⲙⲛ̄ ⲡⲉϥ ϭⲱⲛⲧ ⲉ ⲡⲁϩⲟⲩ · ⲁⲩⲱ ⲁ ϥ ⲧⲛ̄ⲛⲟⲟⲩ ⲛ ⲟⲩ ⲁⲅ ⲅⲉⲗⲟⲥ ⲛ̄ ϫⲱⲱⲣⲉ · ⲁ ϥ ⲡⲱϩ ⲙ̄ ⲡ ⲕⲁ ⲧⲁⲡⲉⲧⲁⲥⲙⲁ ⲙ̄ ⲡ ⲣ̄ ⲡⲉ ⲁ ϥ ⲣ̄ ⲥ̄ⲛⲁⲩ · ⲁ ⲡ ⲕⲁϩ ⲕⲓⲙ · ⲁ ⲙ ⲡⲉⲧ ⲣⲁ ⲡⲱϩ · ⲁ ⲡ ⲣⲏ ⲣ̄ ⲕⲁⲕⲉ ⲡⲉⲓ ⲛⲟϭ ⲛ̄ ⲣⲉϥ ⲣ ⲟⲩⲟⲉⲓⲛ · ⲁ ⲡ ⲕⲁϩ ⲧⲏⲣ︤ ϥ︥ ⲉ̄ ⲣ ⲕⲁ ⲕⲉ ϫⲉⲕⲁⲥ ⲉϥⲉ ⲥⲕⲩ ⲡⲁⲍⲉ ⲙ̄ ⲡⲉϥ ⲥⲱⲙⲁ ⲉ̄ⲧ ⲟⲩⲁⲁⲃ ϩⲓϫⲙ̄ ⲡⲉ ⲥ̄ⳁⲟ︤ⲥ︥ · ⲉ̄ⲃⲟⲗ ϫⲉ ⲁ ⲩ ⲕⲁⲁ ϥ ⲕⲁϩⲏⲩ ⲛ̄ ⲛⲉϥ ϩⲟⲓ̈ⲧⲉ ⲁ ⲩ ⲡⲟϣ ⲟⲩ ⲉ̄ϫⲱ ⲟⲩ · ϭⲱϣⲧ̄ ⲱ ⲛⲁ ⲙⲉⲣⲁ ⲧⲉ ⲛ̄ ⲧⲉⲧⲛ︤ ⲛ︥ⲁⲩ ⲉ ⲧ ⲙⲛⲧ ϣⲁ ⲛ ϩⲧⲏ ϥ ⲙ ⲡ ⲛⲟⲩⲧⲉ · ⲡ ⲉⲧ ϯ ϩ︤ⲃ︥ⲥⲱ ϩⲓⲱⲱ ϥ ⲙ̄ ⲡ ⲥⲱⲛⲧ̄ ⲧⲏⲣ︤ ϥ︥ · ⲁ ⲩ ⲕⲁⲁ ϥ ⲕⲁϩⲏⲩ ⲛ̄ ⲛⲉϥ ϩⲟⲓ̈ⲧⲉ ϩⲓ̈ϫⲙ̄ ⲡⲉ ⲥ̄ⳁⲟ︤ⲥ︥ ⲁⲗⲗⲁ ⲡ ⲣⲏ ϩⲱⲃⲥ̄ ⲙ̄ ⲡⲉϥ ϫⲟⲉⲓⲥ ϩⲓⲧⲙ̄ ⲡ ⲕⲁⲕⲉ ⲛ̄ⲧ ⲁ ϥ ϣⲱ ⲡⲉ · ϫⲉ ⲛ̄ ⲛⲉⲩ ⲛⲟϭ ⲙ ⲙⲏⲥⲧⲏⲣⲓⲟⲛ ⲛ̄ ⲧ ⲁ ϥ ϣⲱⲡⲉ ϩⲓϫⲙ̄ ⲡⲉ ⲥ̄ⳁⲟ︤ⲥ︥ ⲉ̄ⲃⲟⲗ ϫⲉ ⲛ̄ ⲥⲉ ⲙⲡϣⲁ ⲙⲙⲟ ϥ ⲁⲛ ⲡ ⲉⲛⲧ ⲁ ϥ ⲙⲡϣⲁ ⲅⲁⲣ ⲁ ϥ ⲑⲉⲱⲣⲉⲓ ⲙ ⲡ ϫⲱⲕ ⲧⲏⲣ ϥ̄ ⲛ̄ ⲧⲉϥ ⲙⲛ̄ⲧ ⲛⲟⲩⲧⲉ · ⲙ ⲡ ⲛⲁⲩ ⲉⲧ ⲙ ⲙⲁⲩ · ⲛⲓⲙ ϭⲉ ⲡ ⲉⲛ ⲧ ⲁ ϥ ⲙ̄ⲡϣⲁ ⲙ̄ ⲡⲉⲓ ⲛⲟϭ ⲛ̄ ⲧⲁⲓ̈ⲟ · ⲙⲁⲣⲉ ⳯ ⲉⲓⲙⲉ ⲉ̄ⲣⲟ ϥ · ⲡ ⲗⲏⲥ ⲧⲏⲥ ⲡⲉ ⲉ ϥ ⲧⲁⲗⲏⲩ ⲉ ⲡ ϫⲓⲥⲉ ⲙ̄ ⲡⲉ ⲥ̄ⳁⲟ︤ⲥ︥ ⲁ ϥ ⲛⲁⲩ ⲉ̄ ϩⲱⲃ ⲛⲓⲙ ⲛ̄ⲧ ⲁ ⲩ ϣⲱⲡⲉ · ⲁⲩⲱ ⲁ ϥ ⲧⲉⲗⲏⲗ ϫⲉ ⲁ ϥ ⲛⲁⲩ ⲉ̄ⲣⲟ ⲟⲩ · ⲟⲩ ⲡⲉ ⲛⲧ ⲁ ϥ ⲛⲁⲩ ⲉ̄ⲣⲟ ϥ · ⲉⲓⲙⲏⲧⲉⲓ ⲧⲉ ⲥⲧⲣⲁⲧⲓⲁ ⲛ̄ ⲛ ⲁⲅ ⲅⲉⲗⲟⲥ ⲉ ⲩ ⲕⲱⲧⲉ ⲉ̄ ⲡⲉ ⲥ̄ⳁⲟ︤ⲥ︥ ⲉ ⲩ ϩⲩⲙⲛⲉⲩⲉ ⲉ̄ ⲣⲟ ϥ · ⲡ ⲉⲓⲱⲧ ϭⲱϣⲧ ⲉⲃⲟⲗ ϩⲛ̄ ⲧ ⲡⲉ · ⲉ ϥ ⲑⲉ ⲱⲣⲉⲓ ⲙ̄ ⲡⲉϥ ϣⲏⲣⲉ ⲡⲉϥ ⲙⲟⲛⲟⲅⲉⲛⲏⲥ · ⲁⲩⲱ ⲉ ϥ ϯ ⲉⲟⲟⲩ ⲛⲁ ϥ ⲡ ⲁⲏⲣ ⲧⲏⲣ ϥ ⲭⲟⲣⲉⲩⲉ ⲡ ⲕⲁϩ ⲧⲏⲣ︤ ϥ︥ ⲉ ϣⲗⲟⲩ ⲗⲁⲓ̈ ⲉ̄ⲃⲟⲗ ϫⲉ ⲁ ⲡⲉϥ ⲣ̄ⲣⲟ ⲡⲱϩⲧ ⲙ̄ ⲡⲉϥ ⲥ̄ ⲛⲟϥ ⲉⲃⲟⲗ ϩⲓϫⲱ ϥ · ⲛ ϣⲏⲛ ⲧⲏⲣ ⲟⲩ ⲧⲁⲩⲉ̄ ϩⲣⲏⲣⲉ ⲉ̄ⲃⲟⲗ · ϫⲉ ⲡ ϫⲟ ⲉⲓⲥ ⲁϣⲉ ⲉ̄ϫⲙ̄ ⲡ ϣⲉ ⲙ̄ ⲡⲉ ⲥ̄ⳁⲟ︤ⲥ︥ · ⲡ ϣⲉ ⲛ̄ ⲧ ⲁⲫⲑⲁⲣⲥⲓⲁ · ⲡ ϣⲉ ⲛ̄ ⲕⲁ ⲛⲟⲃⲉ ⲉ̄ⲃⲟⲗ · ⲡ ϣⲉ ⲛ̄ ⲣⲉϥ ⲧⲁⲗϭⲟ · ⲡ ϣⲉ ⲛ̄ ⲣⲉϥ ϯ ⲱⲛ︤ϩ︥ · ⲡ ϣⲉ ⲛ̄ ⲣⲉϥ ϯ ⲕⲁⲣⲡⲟⲥ · ⲡ ϣⲉ ⲙ̄ ⲡⲉ ⲙⲧⲟⲛ · ⲡ ϣⲉ ⲙ̄ ⲡ ⲟⲩⲛⲟϥ · ⲡ ϣⲉ ⲙ̄ ⲡ ⲣⲁϣⲉ · ⲡ ϣⲉ ⲙ̄ ⲡ ⲟⲩϫⲁⲓ̈ · ⲡ ϣⲉ ⲙ̄ ⲡⲉ ⲥⲙⲟⲩ · ⲡ ϣⲉ ⲙ̄ ⲡ ⲱⲛ︤ϩ︥ · ⲡ ϣⲉ ⲛ̄ ⲧⲉ ⲭⲁⲣⲓⲥ ⲙ̄ ⲡⲉ⳯ ϫⲟⲉⲓⲥ ⲓ︦ⲥ︦ ⲡⲉ ⲭ︦ⲥ︦ · ⲡ ⲉⲛⲧ ⲁ ⲩ ⲁϣⲧ ϥ̄ ϩⲓ̈ ϫⲙ̄ ⲡ ϣⲉ ⲙ̄ ⲡⲉ ⲥ̄ⳁⲟ︤ⲥ︥ · ⲁ ⲓ̈ ⲛⲁⲩ ⲉ ⲡ ⲥⲱⲛⲧ ⲧⲏ ⲣ ϥ̄ ⲉ ϥ ⲧⲁϩⲏⲩ ⲉ̄ⲣⲁⲧ ϥ̄ ⲁⲩⲱ ⲉ ϥ ⲥⲙⲟⲛⲧ̄ ϩ︤ⲙ︥ ⲡⲉ ⲡⲣⲟⲥⲱⲡⲟⲛ ⲙ̄ ⲡⲉ ⲥ̄ⳁⲟ︤ⲥ︥ · ⲡ ⲉⲧⲉ ϣⲁ ϥ ⲣ ⲡ ⲣⲱⲙⲉ ⲛ̄ ⲃⲣ̄ⲣⲉ ⲛ̄ ⲕⲉ ⲥⲟⲡ · ⲙⲛ̄ⲛⲥⲁ ⲛ̄ ⲥⲉ ⲣ̄ ⲁⲥ · ϣⲁ ⲩ ϯ ⲙⲁⲉⲓⲛ ⲉ̄ⲣⲟ ϥ ϩⲓⲧⲙ̄ ⲡ ⲃⲁⲡⲧⲓⲥⲙⲁ ⲉ̄ⲧ ⲟⲩ ⲁⲁⲃ · ⲉ̄ ϣⲁ ⲩ ⲁⲁ ϥ ϩⲙ̄ ⲡ ⲛⲉϩ ⲙⲛ̄ ⲧⲉ ⲥⲫ ⲣⲁⲅⲓⲥ ⲙ̄ ⲡⲉ ⲭ︦ⲥ︦ · ⲡⲉ ⲥ̄ⳁⲟ︤ⲥ︥ ⲡⲉ ϣⲁ ϥ ⲕⲁ ⲑⲁⲣⲓⲍⲉ ⲙ̄ ⲡ̄ ⲣⲱⲙⲉ ⲛ︤ ϥ︥ ⲡⲱⲧ ⲛ̄ⲥⲁ ⲛ ⲉ ⲛⲉⲣⲅⲓⲁ ⲛ ϥ̄ ⲛⲁ ϫⲟ ⲩ ⲉ̄ⲃⲟⲗ ⲛ̄ϩⲏⲧ ϥ̄ · ⲡⲉ ⲥ̄ⳁⲟ︤ⲥ︥ ⲡⲉ ⲡ ⲙⲏⲥ ⲧⲏⲣⲓⲟⲛ ⲉ̄ⲧ ⲟⲩⲁⲁⲃ ϩⲟⲧⲁⲛ ⲅⲁⲣ ⲉⲩϣⲁⲛ ⲥⲫⲣⲁⲅⲓⲍⲉ ⲙ̄ ⲡ ⲟⲉⲓⲕ ⲙ︤ⲛ︥ ⲡ ⲡⲟⲧⲏⲣⲓⲟⲛ ϩⲓϫⲛ̄ ⲧⲉ ⲧⲣⲁⲡⲉⲍⲁ ⲉ̄ⲧ ⲟⲩⲁⲁⲃ · ⲁⲩⲱ ⲛ̄ ⲥⲉ ⲉⲡⲓⲧⲉⲗⲉⲓ ⲉ̄ϫⲱ ⲟⲩ ⲟⲩⲕ ⲉ ⲧⲉⲓ ⲛ ⲟⲩ ⲟ̄ⲉⲓⲕ ⲁⲛ ⲡⲉ · ⲙ︤ ⲛ︥ⲟⲩ ⲏⲣ︤ⲡ︥ ⲛ̄ ⲕⲉ ⲥⲟⲡ · ⲁⲗⲗⲁ ⲟⲩ ⲥⲱⲙⲁ ⲡⲉ ⲙ ⲛ̄ⲟⲩ ⲥ̄ ⲛⲟϥ ⲉ ϥ ⲟⲩⲁⲁⲃ · ⲡⲉ ⲥ̄ⳁⲟ︤ⲥ︥ ⲡⲉ ⲥⲟⲗⲥⲗ ⲛ̄ ⲛ ⲉⲧ ϩ︤ⲛ︥ ϩⲉⲛ ⲗⲩ ⲡⲏ ⲉⲧⲃⲉ ⲛⲉⲩ ⲛⲟⲃⲉ · ⲡⲉ ⲥ̄ⳁⲟ︤ⲥ︥ ⲡⲉ ⲧⲉ ϩⲓⲏ̄ ⲉⲧ ⲥⲟⲩⲧⲱⲛ · ϩⲟⲧⲁⲛ ⲉⲩϣⲁⲛ ⲣ̄ ϣⲙⲙⲟ ⲙⲉ ⲩ ⲥⲱⲣⲙ̄ ⲛ̄ϭⲓ ⲛ ⲉⲧ ⲙⲟⲟϣⲉ ⲛ̄ϩⲏⲧ ϥ · ⲡⲉ ⲥ̄ⳁⲟ︤ⲥ︥ ⲡⲉ ⲡ ⲡⲩⲣ ⲅⲟⲥ ⲉ ϥ ϫⲟⲥⲉ ⲉ ϣⲁ ϥ ϣⲱⲡ ⲉ̄ⲣⲟ ϥ ⲛ̄ ⲛ ⲉⲧ ⲡⲏⲧ ⲉ̄ⲣⲁⲧ ϥ · ⲡⲉ ⲥ̄ⳁⲟ︤ⲥ︥ ⲡⲉ ⲧⲉ ϭⲗⲟⲟϭⲉ ⲛ̄ ⲣⲉϥ ϫⲓ ⲣⲱⲙⲉ ⲉϩ ⲣⲁⲓ̈ ⲉ ⲧ ⲡⲉ · ⲡⲉ ⲥ̄ⳁⲟ︤ⲥ︥ ⲡⲉ ⲑ ⲃⲥⲱ ⲉ ϣⲁⲣⲉ ⲛⲉ ⲭⲣⲏⲥ ⲧⲓⲁⲛⲟⲥ ⲫⲱⲣⲉⲓ ⲙⲙⲟ ⲥ · ⲡⲉ ⲥ̄ⳁⲟ︤ⲥ︥ ⲡⲉ ⲡ ⲃⲟⲏ̄ ⲑⲟⲥ ⲛ̄ ⲛⲉ ⲉ̄ⲃⲓⲏⲛ · ⲁⲩⲱ ⲉ ⲧ ⲃⲟⲏⲑⲓⲁ ⲉ̄ ⲛ ⲉⲧ ϩⲏϣ · ⲡⲉ ⲥ̄ⳁⲟ︤ⲥ︥ ⲡⲉ ⲛⲧ ⲁ ϥ ϣⲟⲣϣ︤ⲣ︥ ⲙ̄ ⲡ ⲣ̄ⲡⲉ ⲛ̄ ⲛ ⲓ̈ⲟⲩⲇⲁⲓ̈ · ⲁ ϥ ⲧ ⲣⲉ ⲩ ⲟⲩⲱⲛ ⲛ̄ ⲧ ⲉⲕ ⲕⲗⲏⲥⲓⲁ · ⲁ ϥ ⲥⲧⲉ ⲫⲁⲛⲟⲩ ⲙⲙⲟ ⲥ · ⲡⲉ ⲥ̄ⳁⲟ︤ⲥ︥ ⲁ ϥ ϣⲟⲣ ϣ︤ⲣ︥ ⲛ̄ ⲛ̄ ⲇⲁⲓⲙⲟⲛⲓ ⲟⲛ ⲁ ϥ ⲛⲁϫ ⲟⲩ ⲉⲃⲟⲗ ϩⲛ̄ ⲟⲩ ϩⲟⲧⲉ · ⲡⲉ ⲥ̄ⳁⲟ︤ⲥ︥ ⲡⲉ ⲡⲉⲥ ⲙⲓ̈ ⲛⲉ ⲛ̄ ⲛⲉ ⲉϫⲏⲩ ⲉ̄ ⲧ ⲣ̄ ϩⲱⲧ ϩⲛ̄ ⲟⲩ ⲙⲛ̄ⲧ ⲥⲁⲓ̈ⲉ · ⲡⲉ ⲥ̄ⳁⲟ︤ⲥ︥ ⲡⲉ ⲡⲉⲥ ⲙⲓ̈ ⲛⲉ ⲛ ⲛⲉ ⲟⲩⲏⲏⲃ ⲉⲧ ϩ︤ⲙ︥ ⲡ ⲏⲓ̈ ⲙ ⲡ ⲛⲟⲩ ⲧⲉ ϩⲛ̄ ⲟⲩ ⲙ︤ⲛ︥ⲧ ⲥⲁⲃⲉ · ⲡⲉ ⲥ̄ⳁⲟ︤ⲥ︥ ⲡⲉ ⲡⲉ ⲕ ⲣⲓⲧⲏⲥ ⲛ̄ ⲛ ⲁⲧ ⲡⲱⲱⲛⲉ ⲛ ⲛ ⲁ ⲡⲟⲥⲧⲟⲗⲟⲥ ·
ⲁⲛⲟⲕ ⲇⲉ ϩⲱ ⲛⲧⲉⲣ ⲓ ⲉⲓ ϣⲁⲣⲱ ⲧⲛ ⲛⲁ ⲥⲛⲏⲩ ⲛⲧ ⲁ ⲓ ⲉⲓ ϩⲛ ⲟⲩ ϫⲓⲥⲉ ⲁⲛ ⲛ ϣⲁϫⲉ ⲏ ⲛ ⲥⲟⲫⲓⲁ ⲉ ⲓ ϫⲱ ⲉⲣⲱ ⲧⲛ ⲛ ⲧ ⲙⲛⲧ ⲙⲛⲧⲣⲉ ⲙ ⲡ ⲛⲟⲩⲧⲉ . ⲙⲡ ⲓ ⲙⲉⲉⲩⲉ ⲅⲁⲣ ϫⲉ ϯ ⲥⲟⲟⲩⲛ ⲛ ⲗⲁⲁⲩ ⲛϩⲏⲧ ⲧⲏⲩⲧⲛ ⲛⲥⲁ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲁⲩⲱ ⲡⲁⲓ ⲉ ⲁ ⲩ ⲥⲧⲁⲩⲣⲟⲩ ⲙⲙⲟ ϥ . ⲁⲛⲟⲕ ϩⲱ ⲛⲧ ⲁ ⲓ ⲉⲓ ϣⲁⲣⲱ ⲧⲛ ϩⲛ ⲟⲩ ⲙⲛⲧ ϭⲱⲃ . ⲙⲛ ⲟⲩ ϩⲟⲧⲉ . ⲙⲛ ⲟⲩ ⲥⲧⲱⲧ ⲉ ⲛⲁϣⲱ ϥ . ⲁⲩⲱ ⲡⲁ ϣⲁϫⲉ ⲙⲛ ⲡⲁ ⲧⲁϣⲉ ⲟⲉⲓϣ ⲛⲧ ⲁ ϥ ϣⲱⲡⲉ ⲁⲛ ϩⲛ ⲟⲩ ⲡⲓⲑⲉ ⲛ ⲥⲟⲫⲓⲁ ⲛ ϣⲁϫⲉ . ⲁⲗⲗⲁ ϩⲛ ⲟⲩ ⲟⲩⲱⲛϩ ⲉⲃⲟⲗ ⲙ ⲡⲛⲉⲩⲙⲁ ϩⲓ ϭⲟⲙ . ϫⲉⲕⲁⲁⲥ ⲉⲛ ⲛⲉⲧⲛ ⲡⲓⲥⲧⲓⲥ ϣⲱⲡⲉ ϩⲛ ⲟⲩ ⲡⲓⲧϩⲉ ⲛ ⲥⲟⲫⲓⲁ ⲛ ⲣⲱⲙⲉ ⲁⲗⲗⲁ ϩⲛ ⲟⲩ ϭⲟⲙ ⲛⲧⲉ ⲡ ⲛⲟⲩⲧⲉ . ⲉ ⲛ ϣⲁϫⲉ ⲇⲉ ⲛ ⲟⲩ ⲥⲟⲫⲓⲁ ϩⲛ ⲛ ⲧⲉⲗⲉⲓⲟⲥ ⲟⲩ ⲥⲟⲫⲓⲁ ⲇⲉ ⲉ ⲛ ⲧⲁ ⲡⲉⲓ ⲁⲓⲱⲛ ⲁⲛ ⲧⲉ ⲟⲩⲇⲉ ⲛ ⲧⲁ ⲛ ⲁⲣⲭⲱⲛ ⲁⲛ ⲧⲉ ⲙ ⲡⲉⲓ ⲁⲓⲱⲛ ⲛⲁⲓ ⲉⲧ ⲛⲁ ⲟⲩⲱⲥϥ . ⲁⲗⲗⲁ ⲉ ⲛ ϣⲁϫⲉ ⲛ ⲟⲩ ⲥⲟⲫⲓⲁ ⲛⲧⲉ ⲡ ⲛⲟⲩⲧⲉ ϩⲛ ⲟⲩ ⲙⲩⲥⲧⲏⲣⲓⲟⲛ . ⲧⲁⲓ ⲉⲧ ϩⲏⲡ ⲧ ⲉⲛⲧ ⲁ ⲡ ⲛⲟⲩⲧⲉ ⲡⲟⲣϫ ⲥ ⲉⲃⲟⲗ ϩⲁ ⲑ ⲏ ⲛ ⲛ ⲁⲓⲱⲛ ⲉ ⲡⲉⲛ ⲉⲟⲟⲩ . ⲧⲁⲓ ⲉⲧⲉ ⲙⲡⲉ ⲗⲁⲁⲩ ⲛ ⲁⲣⲭⲱⲛ ⲛⲧⲉ ⲡⲉⲓ ⲁⲓⲱⲛ ⲥⲟⲩⲱⲛ ⲥ . ⲉⲛⲉ ⲛⲧ ⲁ ⲩ ⲥⲟⲩⲱⲛ ⲥ ⲅⲁⲣ ⲛⲉ ⲩ ⲛⲁ ⲥⲧⲁⲩⲣⲟⲩ ⲁⲛ ⲡⲉ ⲙ ⲡ ϫⲟⲉⲓⲥ ⲙ ⲡ ⲉⲟⲟⲩ . ⲁⲗⲗⲁ ⲕⲁⲧⲁ ⲧ ϩⲉ ⲉⲧ ⲥⲏϩ ϫⲉ ⲛ ⲉⲧⲉ ⲙⲡⲉ ⲃⲁⲗ ⲛⲁⲩ ⲉⲣⲟ ⲟⲩ . ⲛ ⲉⲧⲉ ⲙⲡⲉ ⲙⲁⲁϫⲉ ⲥⲟⲧⲙ ⲟⲩ . ⲛ ⲉⲧⲉ ⲙⲡ ⲟⲩ ⲁⲗⲉ ⲉϩⲣⲁⲓ ⲉϫⲙ ⲡ ϩⲏⲧ ⲛ ⲣⲱⲙⲉ ⲛⲁⲓ ⲉⲛⲧ ⲁ ⲡ ⲛⲟⲩⲧⲉ ⲥⲃⲧⲱⲧ ⲟⲩ ⲛ ⲛ ⲉⲧ ⲙⲉ ⲙⲙⲟ ϥ . ⲁ ⲡ ⲛⲟⲩⲧⲉ ⲅⲁⲣ ϭⲟⲗⲡ ⲟⲩ ⲛⲁ ⲛ ⲉⲃⲟⲗ ϩⲓⲧⲙ ⲡⲉ ⲡⲛⲉⲩⲙⲁ . ⲡⲉ ⲡⲛⲉⲩⲙⲁ ⲅⲁⲣ ϩⲟⲧϩⲧ ⲛ ⲛⲕⲁ ⲛⲓⲙ ⲁⲩⲱ ⲛ ⲉ ⲑⲏⲡ ⲛⲧⲉ ⲡ ⲛⲟⲩⲧⲉ . ⲛⲓⲙ ⲅⲁⲣ ⲛ ⲣⲱⲙⲉ ⲡ ⲉⲧ ⲥⲟⲟⲩⲛ ⲛ ⲛⲁ ⲡ ⲣⲱⲙⲉ ⲉⲓⲙⲏⲧⲓ ⲡⲉ ⲡⲛⲉⲩⲙⲁ ⲙ ⲡ ⲣⲱⲙⲉ ⲉⲧ ⲛϩⲏⲧ ϥ . ⲧⲁⲓ ⲟⲛ ⲧⲉ ⲧ ϩⲉ ⲛ ⲛⲁ ⲡ ⲛⲟⲩⲧⲉ ⲙⲡⲉ ⲗⲁⲁⲩ ⲥⲟⲩⲱⲛ ⲟⲩ ⲛⲥⲁ ⲡⲉ ⲡⲛⲉⲩⲙⲁ ⲙ ⲡ ⲛⲟⲩⲧⲉ . ⲁⲛⲟⲛ ⲇⲉ ⲛⲧ ⲁ ⲛ ϫⲓ ⲁⲛ ⲙ ⲡⲉ ⲡⲛⲉⲩⲙⲁ ⲙ ⲡⲉⲉⲓ ⲕⲟⲥⲙⲟⲥ . ⲁⲗⲗⲁ ⲡⲉ ⲡⲛⲉⲩⲙⲁ ⲡ ⲉⲃⲟⲗ ⲙ ⲡ ⲛⲟⲩⲧⲉ . ϫⲉⲕⲁⲁⲥ ⲉⲛⲉ ⲉⲓⲙⲉ ⲉ ⲛ ⲉⲛⲧ ⲁ ⲡ ⲛⲟⲩⲧⲉ ⲭⲁⲣⲓⲍⲉ ⲙⲙⲟ ⲟⲩ ⲛⲁ ⲛ . ⲉⲧⲉ ⲛⲁⲓ ⲛ ⲉⲧ ⲛ ϣⲁϫⲉ ⲛϩⲏⲧ ⲟⲩ ϩⲛ ϩⲉⲛ ϣⲁϫⲉ ⲁⲛ ⲛ ϯ ⲥⲃⲱ ⲛ ⲥⲟⲫⲓⲁ ⲛ ⲣⲱⲙⲉ ⲁⲗⲗⲁ ϩⲛ ϩⲉⲛ ϯ ⲥⲃⲱ ⲙ ⲡⲛⲉⲩⲙⲁ ⲉ ⲛ ϣⲱⲛⲃ ⲛ ϩⲉⲛ ⲡⲛⲉⲩⲙⲁⲧⲓⲕⲟⲛ ⲉ ϩⲉⲛ ⲡⲛⲉⲩⲙⲁⲧⲓⲕⲟⲥ . ⲟⲩ ⲯⲩⲭⲓⲕⲟⲥ ⲇⲉ ⲛ ⲣⲱⲙⲉ ⲙⲉ ϥ ϣⲱⲡ ⲉⲣⲟ ϥ ⲛ ⲛⲁ ⲡⲉ ⲡⲛⲉⲩⲙⲁ ⲙ ⲡ ⲛⲟⲩⲧⲉ . ⲟⲩ ⲙⲛⲧ ⲥⲟϭ ⲅⲁⲣ ⲛⲁ ϥ ⲧⲉ . ⲁⲩⲱ ⲙⲛ ϭⲟⲙ ⲙⲙⲟ ϥ ⲉ ⲉⲓⲙⲉ ϫⲉ ⲥⲉ ⲁⲛⲁⲕⲣⲓⲛⲉ ⲙⲙⲟ ϥ ⲡⲛⲉⲩⲙⲁⲧⲓⲕⲱⲥ . ⲡⲉ ⲡⲛⲉⲩⲙⲁⲧⲓⲕⲟⲥ ⲇⲉ ϣⲁ ϥ ⲁⲛⲁⲕⲣⲓⲛⲉ ⲙⲉⲛ ⲛ ⲟⲩⲟⲛ ⲛⲓⲙ . ⲛⲧⲟϥ ⲇⲉ ⲙⲉⲣⲉ ⲗⲁⲁⲩ ⲁⲛⲁⲕⲣⲓⲛⲉ ⲙⲙⲟ ϥ . ⲛⲓⲙ ⲅⲁⲣ ⲡ ⲉⲛⲧ ⲁ ϥ ⲥⲟⲩⲛ ⲡ ϩⲏⲧ ⲙ ⲡ ϫⲟⲉⲓⲥ ⲡⲁⲓ ⲉⲧ ⲛⲁ ⲧⲥⲉⲃⲉ ⲉⲓⲁⲧ ϥ ⲉⲃⲟⲗ . ⲁⲛⲟⲛ ⲇⲉ ⲟⲩⲛⲧⲁ ⲛ ⲙⲙⲁⲩ ⲙ ⲡ ⲙⲉⲉⲩⲉ ⲙ ⲡⲉ ⲭⲣⲓⲥⲧⲟⲥ .
ⲁⲛⲟⲕ ϩⲱ ⲛⲁ ⲥⲛⲏⲩ ⲙⲡ ⲓ ϣ ϭⲙ ϭⲟⲙ ⲉ ϣⲁϫⲉ ⲛⲙⲙⲏ ⲧⲛ ϩⲱⲥ ⲡⲛⲉⲩⲙⲁⲧⲓⲕⲟⲥ . ⲁⲗⲗⲁ ϩⲱⲥ ⲥⲁⲣⲕⲓⲕⲟⲥ ϩⲱⲥ ⲕⲟⲩⲓ ϩⲙ ⲡⲉ ⲭⲣⲓⲥⲧⲟⲥ . ⲁ ⲓ ⲧⲥⲉ ⲧⲛ ⲉⲣⲱⲧⲉ ⲛ ⲟⲩ ϩⲣⲉ ⲁⲛ . ⲛⲉ ⲙⲡⲁⲧⲉ ⲧⲛ ⲉϣ ϭⲙϭⲟⲙ ⲅⲁⲣ ⲡⲉ . ⲁⲗⲗⲁ ⲧⲉⲛⲟⲩ ⲟⲛ ⲉ ⲙⲡⲁⲧⲉ ⲧⲛ ⲉϣ ϭⲙϭⲟⲙ . ⲉⲧⲉⲓ ⲅⲁⲣ ⲛⲧⲉⲧⲛ ϩⲉⲛ ⲥⲁⲣⲕⲓⲕⲟⲥ ϩⲟⲡⲟⲩ ⲅⲁⲣ ⲟⲩⲛ ⲕⲱϩ ϩⲓ ϯ ⲧⲱⲛ ⲛϩⲏⲧ ⲧⲏⲩⲧⲛ . ⲙⲏ ⲛⲧⲉⲧⲛ ϩⲉⲛ ⲥⲁⲣⲕⲓⲕⲟⲥ ⲁⲛ . ⲁⲩⲱ ⲉ ⲧⲉⲧⲛ ⲙⲟⲟϣⲉ ⲕⲁⲧⲁ ⲣⲱⲙⲉ . ϩⲟⲧⲁⲛ ⲅⲁⲣ ⲉⲣϣⲁⲛ ⲟⲩⲁ ϫⲟⲟ ⲥ ϫⲉ ⲁⲛⲟⲕ ⲙⲉⲛ ⲁⲛⲅ ⲡⲁ ⲡⲁⲩⲗⲟⲥ . ⲕⲉ ⲟⲩⲁ ⲇⲉ ϫⲉ ⲁⲛⲅ ⲡⲁ ⲁⲡⲟⲗⲗⲱ . ⲙⲏ ⲛⲧⲉⲧⲛ ϩⲉⲛ ⲣⲱⲙⲉ ⲁⲛ . ⲟⲩ ϭⲉ ⲡⲉ ⲁⲡⲟⲗⲗⲱ ⲟⲩ ⲇⲉ ⲡⲉ ⲡⲁⲩⲗⲟⲥ ⲁⲗⲗⲁ ϩⲉⲛ ⲇⲓⲁⲕⲱⲛ ⲛⲉ ⲉ ⲁ ⲧⲉⲧⲛ ⲡⲓⲥⲧⲉⲩⲉ ⲉⲃⲟⲗ ϩⲓⲧⲟⲟⲧ ⲟⲩ ⲁⲩⲱ ⲡ ⲟⲩⲁ ⲡ ⲟⲩⲁ ⲛ ⲧ ϩⲉ ⲉⲛⲧ ⲁ ⲡ ϫⲟⲉⲓⲥ ϯ ⲛⲁ ϥ . ⲁⲛⲟⲕ ⲁ ⲓ ⲧⲱϭⲉ ⲁⲡⲟⲗⲗⲱ ⲡ ⲉⲛⲧ ⲁ ϥ ⲧⲥⲟ . ⲁⲗⲗⲁ ⲡ ⲛⲟⲩⲧⲉ ⲡ ⲉⲛⲧ ⲁ ϥ ⲁⲩⲝⲁⲛⲉ . ϩⲱⲥⲧⲉ ϭⲉ ⲙ ⲡⲁ ⲡ ⲉⲧ ⲧⲱϭⲉ ⲁⲛ ⲡⲉ ⲟⲩⲇⲉ ⲙ ⲡⲁ ⲡ ⲉⲧ ⲧⲥⲟ ⲁⲛ ⲡⲉ . ⲁⲗⲗⲁ ⲡ ⲛⲟⲩⲧⲉ ⲡⲉ ⲉⲧ ⲁⲩⲝⲁⲛⲉ . ⲡ ⲉⲧ ⲧⲱϭⲉ ⲇⲉ ⲙⲛ ⲡ ⲉⲧ ⲧⲥⲟ ⲟⲩⲁ ⲛⲉ . ⲡ ⲟⲩⲁ ⲇⲉ ⲡ ⲟⲩⲁ ⲛⲁ ϫⲓ ⲙ ⲡⲉϥ ⲃⲉⲕⲉ ⲕⲁⲧⲁ ⲡⲉϥ ϩⲓⲥⲉ . ⲁⲛⲟⲛ ϩⲉⲛ ϣⲃⲣ ⲣ ϩⲱⲃ ⲅⲁⲣ ⲛⲧⲉ ⲡ ⲛⲟⲩⲧⲉ ⲟⲩ ⲙⲁ ⲛ ⲟⲩⲟⲉⲓⲉ ⲛⲧⲉ ⲡ ⲛⲟⲩⲧⲉ ⲡⲉ . ⲛⲧⲉⲧⲛ ⲟⲩ ⲕⲱⲧ ⲛⲧⲉ ⲡ ⲛⲟⲩⲧⲉ . ⲕⲁⲧⲁ ⲡⲉ ϩⲙⲟⲧ ⲛⲧⲉ ⲡ ⲛⲟⲩⲧⲉ ⲉⲛⲧ ⲁ ⲩ ⲧⲁⲁ ϥ ⲛⲁ ⲓ ϩⲱⲥ ⲥⲟⲫⲟⲥ ⲛ ⲁⲣⲭⲓⲧⲉⲕⲧⲱⲛ . ⲁ ⲓ ⲕⲱ ⲉϩⲣⲁⲓ ⲛ ⲧ ⲥⲛⲧⲉ ⲟⲩⲛ ϭⲉ ⲇⲉ ⲕⲱⲧ ⲉϫⲱ ⲥ . ⲡ ⲟⲩⲁ ⲇⲉ ⲡ ⲟⲩⲁ ⲙⲁⲣⲉ ϥ ϭⲱϣⲧ ϫⲉ ⲉ ϥ ⲕⲱⲧ ⲛ ⲁϣ ⲛ ϩⲉ . ⲙⲛ ϭⲟⲙ ⲅⲁⲣ ⲛ ⲗⲁⲁⲩ ⲉ ⲕⲁ ⲕⲉ ⲥⲛⲧⲉ ⲉϩⲣⲁⲓ ⲡⲁⲣⲁ ⲧ ⲉⲧ ⲕⲏ ⲉϩⲣⲁⲓ ⲉⲧⲉ ⲡⲁⲓ ⲡⲉ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ . ⲉϣϫⲉ ⲟⲩⲛ ⲟⲩⲁ ⲇⲉ ⲛⲁ ⲕⲱⲧ ⲉϫⲛ ⲧⲉⲓ ⲥⲛⲧⲉ ⲟⲩ ⲛⲟⲩⲃ ⲟⲩ ϩⲁⲧ ϩⲉⲛ ⲉⲛⲉ ⲙ ⲙⲉ ϩⲉⲛ ϣⲉ ⲟⲩ ⲭⲟⲣⲧⲟⲥ ⲟⲩ ⲣⲟⲟⲩⲉ . ⲡ ϩⲱⲃ ⲙ ⲡ ⲟⲩⲁ ⲡ ⲟⲩⲁ ⲛⲁ ⲟⲩⲱⲛϩ ⲉⲃⲟⲗ ⲡⲉ ϩⲟⲟⲩ ⲅⲁⲣ ⲛⲁ ⲟⲩⲟⲛϩ ϥ ⲉⲃⲟⲗ ϫⲉ ⲉ ϥ ⲛⲁ ϭⲱⲗⲡ ⲉⲃⲟⲗ ϩⲛ ⲧ ⲥⲁⲧⲉ ⲁⲩⲱ ⲡ ϩⲱⲃ ⲙ ⲡ ⲟⲩⲁ ⲡ ⲟⲩⲁ ⲛ ⲧ ϩⲉ ⲉⲧ ϥ ⲟ ⲙⲙⲟ ⲥ ⲡ ⲕⲱϩⲧ ⲡ ⲉⲧ ⲛⲁ ⲇⲟⲕⲓⲙⲁⲍⲉ ⲙⲙⲟ ϥ . ⲡ ⲉⲧⲉⲣⲉ ⲡⲉϥ ϩⲱⲃ ⲛⲁ ϭⲱ ⲡⲁⲓ ⲉⲛⲧ ⲁ ϥ ⲕⲟⲧ ϥ ϥ ⲛⲁ ϫⲓ ⲛ ⲟⲩ ⲃⲉⲕⲉ . ⲡ ⲉⲧⲉⲣⲉ ⲡⲉϥ ϩⲱⲃ ⲛⲁ ⲣⲱⲕϩ ϥ ⲛⲁ ϯ ⲟⲥⲉ . ⲛⲧⲟϥ ⲇⲉ ϥ ⲛⲁ ⲟⲩϫⲁⲓ . ⲛ ⲧⲉⲓ ϩⲉ ⲇⲉ ϩⲱⲥ ⲉⲃⲟⲗ ϩⲓⲧⲙ ⲡ ⲕⲱϩⲧ . ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲛⲧⲉⲧⲛ ⲡ ⲣⲡⲉ ⲙ ⲡ ⲛⲟⲩⲧⲉ . ⲁⲩⲱ ⲡⲉ ⲡⲛⲉⲩⲙⲁ ⲙ ⲡ ⲛⲟⲩⲧⲉ ⲟⲩⲏϩ ⲛϩⲏⲧ ⲧⲏⲩⲧⲛ . ⲡ ⲉⲧ ⲛⲁ ⲥⲱⲱϥ ⲙ ⲡ ⲣⲡⲉ ⲙ ⲡ ⲛⲟⲩⲧⲉ ⲡⲁⲓ ⲡ ⲛⲟⲩⲧⲉ ⲛⲁ ⲧⲁⲕⲟ ϥ ⲡ ⲣⲡⲉ ⲅⲁⲣ ⲙ ⲡ ⲛⲟⲩⲧⲉ ⲟⲩⲁⲁⲃ ⲉⲧⲉ ⲛⲧⲱⲧⲛ ⲡⲉ . ⲙⲡⲣⲧⲣⲉ ⲗⲁⲁⲩ ⲉⲝⲁⲡⲁⲧⲁ ⲙⲙⲟ ϥ . ⲡ ⲉⲧ ϫⲱ ⲙⲙⲟ ⲥ ϫⲉ ⲁⲛⲅ ⲟⲩ ⲥⲟⲫⲟⲥ ⲛϩⲏⲧ ⲧⲏⲩⲧⲛ ⲙⲁⲣⲉ ϥ ⲣ ⲥⲟϭ ϩⲙ ⲡⲉⲓ ⲁⲓⲱⲛ ϫⲉⲕⲁⲁⲥ ⲉϥⲉ ϣⲱⲡⲉ ⲛ ⲥⲟⲫⲟⲥ . ⲧ ⲥⲟⲫⲓⲁ ⲅⲁⲣ ⲙ ⲡⲉⲓ ⲕⲟⲥⲙⲟⲥ ⲟⲩ ⲙⲛⲧ ⲥⲟϭ ⲧⲉ ⲛⲛⲁϩⲣⲙ ⲡ ⲛⲟⲩⲧⲉ . ϥ ⲥⲏϩ ⲅⲁⲣ ϫⲉ ⲡ ⲉⲧ ϭⲱⲡⲉ ⲛ ⲛ ⲥⲟⲫⲟⲥ ϩⲛ ⲛⲉⲩ ⲕⲟⲧⲥ . ⲁⲩⲱ ⲟⲛ ϫⲉ ⲡ ϫⲟⲉⲓⲥ ⲥⲟⲟⲩⲛ ⲛ ⲙ ⲙⲟⲕⲙⲉⲕ ⲛ ⲛ ⲥⲟⲫⲟⲥ ϫⲉ ⲥⲉ ϣⲟⲩⲉⲓⲧ ϩⲱⲥⲧⲉ ⲙⲡⲣⲧⲣⲉ ⲗⲁⲁⲩ ϣⲟⲩϣⲟⲩ ⲙⲙⲟ ϥ ϩⲛ ⲛ ⲣⲱⲙⲉ ⲡ ⲧⲏⲣ ϥ ⲅⲁⲣ ⲡⲱⲧⲛ ⲡⲉ ⲉⲓⲧⲉ ⲡⲁⲩⲗⲟⲥ ⲉⲓⲧⲉ ⲁⲡⲟⲗⲗⲱ ⲉⲓⲧⲉ ⲕⲏⲫⲁ ⲉⲓⲧⲉ ⲕⲟⲥⲙⲟⲥ ⲉⲓⲧⲉ ⲱⲛϩ ⲉⲓⲧⲉ ⲙⲟⲩ ⲉⲓⲧⲉ ⲛ ⲉⲧ ϣⲟⲟⲡ ⲉⲓⲧⲉ ⲛ ⲉⲧ ⲛⲁ ϣⲱⲡⲉ ⲡ ⲧⲏⲣ ϥ ⲡⲱⲧⲛ ⲡⲉ . ⲛⲧⲱⲧⲛ ⲇⲉ ⲛⲧⲉⲧⲛ ⲛⲁ ⲡⲉ ⲭⲣⲓⲥⲧⲟⲥ . ⲡⲉ ⲭⲣⲓⲥⲧⲟⲥ ⲇⲉ ⲡⲁ ⲡ ⲛⲟⲩⲧⲉ ⲡⲉ .
ⲧⲁⲓ ⲧⲉ ⲧ ϩⲉ ⲙⲁⲣⲉ ⲛ ⲣⲱⲙⲉ ⲟⲡ ⲛ ϩⲱⲥ ϩⲩⲡⲏⲣⲉⲧⲏⲥ ⲙ ⲡⲉ ⲭⲣⲓⲥⲧⲟⲥ . ⲁⲩⲱ ⲛ ⲟⲓⲕⲟⲛⲟⲙⲟⲥ ⲛ ⲙ ⲙⲩⲥⲧⲏⲣⲓⲟⲛ ⲙ ⲡ ⲛⲟⲩⲧⲉ . ⲉ ⲩ ϣⲓⲛⲉ ϭⲉ ⲙ ⲡⲉⲓ ⲙⲁ ϩⲛ ⲛ ⲟⲓⲕⲟⲛⲟⲙⲟⲥ ϫⲉ ⲉⲩⲉ ϩⲉ ⲉ ⲩ ⲡⲓⲥⲧⲟⲥ . ⲁⲛⲟⲕ ⲇⲉ ⲟⲩ ⲉⲗⲁⲭⲓⲥⲧⲟⲛ ⲛⲁ ⲓ ⲡⲉ ⲉ ⲧⲣⲉ ⲩ ⲁⲛⲁⲕⲣⲓⲛⲉ ⲙⲙⲟ ⲓ ϩⲓⲧⲛ ⲧⲏⲩⲧⲛ . ⲏ ϩⲓⲧⲛ ⲟⲩ ϩⲟⲟⲩ ⲛ ⲣⲱⲙⲉ . ⲁⲗⲗⲁ ⲟⲩⲇⲉ ⲁⲛⲟⲕ ⲛ ϯ ⲁⲛⲁⲕⲣⲓⲛⲉ ⲙⲙⲟ ⲓ ⲁⲛ . ⲛ ϯ ⲥⲟⲟⲩⲛ ⲅⲁⲣ ⲁⲛ ⲛ ⲗⲁⲁⲩ ⲉ ⲁ ⲓ ⲁⲁ ϥ . ⲁⲗⲗⲁ ⲛ ⲉ ⲓ ⲧⲙⲁⲓⲏⲩ ⲁⲛ ϩⲙ ⲡⲁⲓ . ⲡ ⲉⲧ ⲁⲛⲁⲕⲣⲓⲛⲉ ⲇⲉ ⲙⲙⲟ ⲓ ⲡⲉ ⲡ ϫⲟⲉⲓⲥ . ϩⲱⲥⲧⲉ ⲙⲡⲣ ⲕⲣⲓⲛⲉ ⲛ ⲗⲁⲁⲩ ϩⲁ ⲑ ⲏ ⲙ ⲡⲉ ⲩⲟⲉⲓϣ ϣⲁⲛⲧⲉ ⲡ ϫⲟⲉⲓⲥ ⲉⲓ . ⲡⲁⲓ ⲉⲧ ⲛⲁ ⲣ ⲟⲩⲟⲉⲓⲛ ⲉ ⲛ ⲉ ⲑⲏⲡ ϩⲙ ⲡ ⲕⲁⲕⲉ ⲁⲩⲱ ⲛ ϥ ⲟⲩⲱⲛϩ ⲉⲃⲟⲗ ⲛ ⲛ ϣⲟϫⲛⲉ ⲛ ⲛ ϩⲏⲧ . ⲧⲟⲧⲉ ⲡ ⲧⲁⲉⲓⲟ ⲙ ⲡ ⲟⲩⲁ ⲡ ⲟⲩⲁ ⲛⲁ ϣⲱⲡⲉ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ . ⲛⲁⲓ ⲇⲉ ⲛⲁ ⲥⲛⲏⲩ ⲛⲧ ⲁ ⲓ ϫⲓⲧ ⲟⲩ ⲛ ⲥⲙⲟⲧ ⲉϩⲣⲁⲓ ⲉϫⲱ ⲓ ⲙⲛ ⲁⲡⲟⲗⲗⲱ ⲉⲧⲃⲉ ⲧⲏⲩⲧⲛ . ϫⲉⲕⲁⲁⲥ ⲉⲧⲉⲧⲛⲉ ⲥⲃⲟ ⲛϩⲏⲧ ⲛ ⲉ ⲧⲙ ⲣ ϩⲟⲩⲟ ⲉ ⲛ ⲉⲧ ⲥⲏϩ ϫⲉ ⲛⲛⲉ ⲟⲩⲁ ϣⲟⲩϣⲟⲩ ⲙⲙⲟ ϥ ⲉϫⲛ ⲟⲩⲁ ϩⲁ ⲟⲩⲁ . ⲛⲓⲙ ⲅⲁⲣ ⲡ ⲉⲧ ⲇⲓⲁⲕⲣⲓⲛⲉ ⲙⲙⲟ ⲕ ⲟⲩⲇⲉ ⲡ ⲉⲧ ⲛⲧⲟⲟⲧ ⲕ ⲉ ⲙⲡ ⲕ ϫⲓⲧ ϥ ⲉϣϫⲉ ⲁ ⲕ ⲣ ⲡ ⲕⲉ ϫⲓ ⲁϩⲣⲟ ⲕ ⲕ ϣⲟⲩϣⲟⲩ ⲙⲙⲟ ⲕ ϩⲱⲥ ⲉ ⲙⲡ ⲕ ϫⲓ . ⲏⲇⲏ ⲧⲉⲧⲛ ⲥⲏⲩ ⲏⲇⲏ ⲁ ⲧⲉⲧⲛ ⲣ ⲣⲙⲙⲁⲟ ⲁϫⲛⲧ ⲛ ⲁ ⲧⲉⲧⲛ ⲣ ⲣⲣⲟ ⲛⲁⲛⲟⲩ ⲥ ⲇⲉ ⲉϣϫⲉ ⲁ ⲧⲉⲧⲛ ⲣ ⲣⲣⲟ ϫⲉⲕⲁⲁⲥ ⲉⲛⲉ ⲣ ⲣⲣⲟ ϩⲱⲱ ⲛ ⲛⲙⲙⲏ ⲧⲛ . ⲁⲣⲏⲩ ⲅⲁⲣ ⲛⲧ ⲁ ⲡ ⲛⲟⲩⲧⲉ ⲕⲁⲁ ⲛ ⲛ ⲁⲡⲟⲥⲧⲟⲗⲟⲥ ⲛ ϩⲁⲉ ⲛ ⲧ ϩⲉ ⲛ ⲛⲓ ⲉⲡⲓⲑⲁⲛⲁⲧⲏⲥ . ϫⲉ ⲁ ⲛ ϣⲱⲡⲉ ⲛ ⲑⲉⲁⲧⲣⲟⲛ ⲙ ⲡ ⲕⲟⲥⲙⲟⲥ ⲁⲩⲱ ⲛ ⲛ ⲁⲅⲅⲉⲗⲟⲥ ⲙⲛ ⲛ ⲣⲱⲙⲉ . ⲁⲛⲟⲛ ⲁ ⲛ ⲣ ⲥⲟϭ ⲉⲧⲃⲉ ⲡⲉ ⲭⲣⲓⲥⲧⲟⲥ ⲛⲧⲱⲧⲛ ⲇⲉ ⲛⲧⲉⲧⲛ ϩⲉⲛ ⲥⲁⲃⲉ ϩⲙ ⲡⲉ ⲭⲣⲓⲥⲧⲟⲥ ⲁⲛⲟⲛ ⲧⲛ ϭⲟⲟⲃ ⲛⲧⲱⲧⲛ ⲇⲉ ⲧⲉⲧⲛ ϫⲟⲟⲣ ⲛⲧⲱⲧⲛ ⲧⲉⲧⲛ ⲧⲁⲉⲓⲏⲩ ⲁⲛⲟⲛ ⲇⲉ ⲧⲛ ⲥⲏϣ ϣⲁϩⲣⲁⲓ ⲉ ⲧⲉⲉⲓ ⲟⲩⲛⲟⲩ ⲧⲛ ϩⲕⲁⲉⲓⲧ ⲧⲛ ⲟⲃⲉ ⲧⲛ ⲕⲏⲕ ⲁϩⲏⲩ ⲥⲉ ϯ ⲕⲗⲯ ⲉϫⲱ ⲛ ⲧⲛ ϣⲧⲣⲧⲱⲣ . ⲧⲛ ϩⲟⲥⲉ ⲉ ⲛ ⲣ ϩⲱⲃ ϩⲛ ⲛⲉⲛ ϭⲓϫ ⲙⲙⲓⲛⲙⲙⲟ ⲛ ⲉ ⲩ ⲥⲁϩⲟⲩ ⲙⲙⲟ ⲛ ⲧⲛ ⲥⲙⲟⲩ ⲉⲣⲟ ⲟⲩ ⲉ ⲩ ⲡⲏⲧ ⲛⲥⲱ ⲛ ⲧⲛ ⲁⲛⲉⲭⲉ ⲙⲙⲟ ⲟⲩ . ⲉ ⲩ ϫⲓ ⲟⲩⲁ ⲉⲣⲟ ⲛ . ⲧⲛ ⲡⲁⲣⲁⲕⲁⲗⲉⲓ ⲙⲙⲟ ⲟⲩ ⲛ ⲧ ϩⲉ ⲛ ⲛⲓ ⲡⲉⲣⲓⲕⲁⲑⲁⲣⲙⲁ ⲙ ⲡ ⲕⲟⲥⲙⲟⲥ ⲁ ⲛ ⲣ ϣϥⲉ ⲛ ⲟⲩⲟⲛ ⲛⲓⲙ ϣⲁϩⲣⲁⲓ ⲉ ⲧⲉⲓ ⲟⲩⲛⲟⲩ . ⲛ ⲛⲉ ⲉ ⲓ ϯ ϣⲓⲡⲉ ⲛⲏ ⲧⲛ ⲁⲛ ⲉ ⲓ ⲥϩⲁⲓ ⲛⲏ ⲧⲛ ⲛ ⲛⲁⲓ . ⲁⲗⲗⲁ ⲉ ⲓ ϯ ⲥⲃⲱ ⲛⲏ ⲧⲛ ϩⲱⲥ ϣⲏⲣⲉ ⲙ ⲙⲉⲣⲓⲧ . ⲕⲁⲛ ⲉϣⲱⲡⲉ ⲟⲩⲛⲧⲏ ⲧⲛ ⲙⲙⲁⲩ ⲛ ⲟⲩ ⲧⲃⲁ ⲙ ⲡⲁⲓⲇⲁⲅⲱⲅⲟⲥ ϩⲙ ⲡⲉ ⲭⲣⲓⲥⲧⲟⲥ . ⲁⲗⲗⲁ ⲛ ϩⲁϩ ⲛ ⲉⲓⲱⲧ ⲁⲛ . ⲁⲛⲟⲕ ⲅⲁⲣ ⲁ ⲓ ϫⲡⲉ ⲧⲏⲩⲧⲛ ϩⲙ ⲡⲉ ⲭⲣⲓⲥⲧⲟⲥ ⲓⲏⲥⲟⲩⲥ ϩⲓⲧⲙ ⲡ ⲉⲩⲁⲅⲅⲉⲗⲓⲟⲛ . ϯ ⲡⲁⲣⲁⲕⲁⲗⲉⲓ ϭⲉ ⲙⲙⲱ ⲧⲛ ⲧⲛⲧⲛ ⲧⲏⲩⲧⲛ ⲉⲣⲟ ⲓ . ⲉⲧⲃⲉ ⲡⲁⲓ ⲁ ⲓ‎ ⲧⲛⲛⲉⲩ ⲧⲓⲙⲟⲑⲉⲟⲥ ⲛⲏ ⲧⲛ ⲉⲧⲉ ⲡⲁⲓ ⲡⲉ ⲡⲁ ϣⲏⲣⲉ ⲙ ⲙⲉⲣⲓⲧ ⲁⲩⲱ ⲙ ⲡⲓⲥⲧⲟⲥ ϩⲙ ⲡ ϫⲟⲉⲓⲥ ⲡⲁⲓ ⲉⲧ ⲛⲁ ⲧⲣⲉ ⲧⲛ ⲣ ⲡ ⲙⲉⲉⲩⲉ ⲛ ⲛⲁ ϩⲓⲟⲟⲩⲉ ⲉⲧ ϩⲙ ⲡⲉ ⲭⲣⲓⲥⲧⲟⲥ ⲛ ⲧ ϩⲉ ⲉ ϯ ϯ ⲥⲃⲱ ⲙⲙⲟ ⲥ ϩⲛ ⲛ ⲉⲕⲕⲗⲏⲥⲓⲁ ⲧⲏⲣ ⲟⲩ ϩⲙ ⲙⲁ ⲛⲓⲙ . ϩⲱⲥ ⲉ ⲛ ϯ ⲛⲏⲩ ⲇⲉ ⲁⲛ ϣⲁⲣⲱ ⲧⲛ ⲁ ϩⲟⲓⲛⲉ ϫⲓⲥⲉ ⲛ ϩⲏⲧ ϯ ⲛⲏⲩ ⲇⲉ ϣⲁⲣⲱ ⲧⲛ ϩⲛ ⲟⲩ ϭⲉⲡⲏ ⲉⲣϣⲁⲛ ⲡ ϫⲟⲉⲓⲥ ⲣ ϩⲛⲁ ϥ . ⲛ ⲧⲁ ⲉⲓⲙⲉ ⲁⲛ ⲉ ⲡ ϣⲁϫⲉ ⲛ ⲛ ⲉⲧ ϫⲟⲥⲉ ⲛ ϩⲏⲧ . ⲁⲗⲗⲁ ⲧⲉⲩ ϭⲟⲙ . ⲧ ⲙⲛⲧ ⲣⲣⲟ ⲅⲁⲣ ⲙ ⲡ ⲛⲟⲩⲧⲉ ⲛ ⲉ ⲥ ϩⲛ ϣⲁϫⲉ ⲁⲛ . ⲁⲗⲗⲁ ϩⲛ ⲟⲩ ϭⲟⲙ . ⲟⲩ ⲡ ⲉⲧⲉ ⲧⲛ ⲟⲩⲁϣ ϥ . ⲧⲁ ⲉⲓ ϣⲁⲣⲱ ⲧⲛ ϩⲛ ⲟⲩ ϭⲉⲣⲱⲃ ϫⲛ ϩⲛ ⲟⲩ ⲁⲅⲁⲡⲏ ⲙⲛ ⲟⲩ ⲡⲛⲉⲩⲙⲁ ⲙ ⲙⲛⲧ ⲣⲙ ⲣⲁϣ .
ⲡⲁⲩⲗⲟⲥ ⲡ ⲁⲡⲟⲥⲧⲟⲗⲟⲥ ⲉⲧ ⲧⲁϩⲙ ⲙ ⲡⲉ ⲭⲣⲓⲥⲧⲟⲥ ⲓⲏⲥⲟⲩⲥ ϩⲓⲧⲙ ⲡ ⲟⲩⲱϣ ⲙ ⲡ ⲛⲟⲩⲧⲉ ⲙⲛ ⲥⲱⲥⲑⲉⲛⲏⲥ ⲡ ⲥⲟⲛ ⲉ ⲩ ⲥϩⲁⲓ ⲛ ⲧ ⲉⲕⲕⲗⲏⲥⲓⲁ ⲙ ⲡ ⲛⲟⲩⲧⲉ ⲧⲁⲓ ⲉⲧ ϣⲟⲟⲡ ϩⲛ ⲕⲟⲣⲓⲛⲑⲟⲥ . ⲛ ⲉⲧ ⲧⲃⲃⲏⲩ ϩⲙ ⲡⲉ ⲭⲣⲓⲥⲧⲟⲥ ⲓⲏⲥⲟⲩⲥ ⲛ ⲉⲧ ⲧⲁϩⲙ ⲉⲧ ⲟⲩⲁⲁⲃ . ⲙⲛ ⲟⲩⲟⲛ ⲛⲓⲙ ⲉⲧ ⲉⲡⲓⲕⲁⲗⲉⲓ ⲙ ⲡ ⲣⲁⲛ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ϩⲙ ⲙⲁ ⲛⲓⲙ ⲛⲧ ⲁ ⲩ ⲛⲙⲙⲁ ⲛ . ⲧⲉ ⲭⲁⲣⲓⲥ ⲛⲏ ⲧⲛ ⲙⲛ ⲧ ⲓⲣⲏⲛⲏ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲡⲉⲛ ⲉⲓⲱⲧ ⲙⲛ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ . ϯ ϣⲡ ϩⲙⲟⲧ ⲛⲧⲙ ⲡⲁ ⲛⲟⲩⲧⲉ ⲛ ⲟⲩⲟⲉⲓϣ ⲛⲓⲙ ϩⲁⲣⲱ ⲧⲛ ⲉϩⲣⲁⲓ ⲉϫⲛ ⲧⲉ ⲭⲁⲣⲓⲥ ⲙ ⲡ ⲛⲟⲩⲧⲉ ⲧⲁⲓ ⲉⲛⲧ ⲁ ⲩ ⲧⲁⲁ ⲥ ⲛⲏ ⲧⲛ ϩⲙ ⲡⲉ ⲭⲣⲓⲥⲧⲟⲥ ⲓⲏⲥⲟⲩⲥ . ϫⲉ ϩⲛ ϩⲱⲃ ⲛⲓⲙ ⲁ ⲧⲉⲧⲛ ⲣ ⲣⲙ ⲙⲁⲟ ⲛϩⲏⲧ ϥ . ϩⲛ ϣⲁϫⲉ ⲛⲓⲙ ⲙⲛ ⲥⲟⲟⲩⲛ ⲛⲓⲙ ⲕⲁⲧⲁ ⲧ ϩⲉ ⲉⲛⲧ ⲁ ⲧ ⲙⲛⲧ ⲙⲛⲧⲣⲉ ⲙ ⲡ ⲛⲟⲩⲧⲉ ⲧⲁϫⲣⲟ ⲛϩⲏⲧ ⲧⲏⲩⲧⲛ . ϩⲱⲥⲧⲉ ⲉ ⲧⲙ ⲧⲣⲉ ⲧⲛ ϣⲱⲱⲧ ⲛ ⲗⲁⲁⲩ ⲛ ϩⲙⲟⲧ ⲉ ⲧⲉⲧⲛ ϭⲱϣⲧ ϩⲏⲧ ϥ ⲙ ⲡ ϭⲱⲗⲡ ⲉⲃⲟⲗ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲡⲁⲓ ⲉⲧ ⲛⲁ ⲧⲁϫⲣⲉ ⲧⲏⲩⲧⲛ ⲉ ⲧⲉⲧⲛ ϫⲏⲕ ⲉⲃⲟⲗ ⲉ ⲙⲛ ⲛⲟⲃⲉ ϫⲓ ⲉϩⲟⲩⲛ ⲉⲣⲱ ⲧⲛ ϣⲁ ⲡⲉ ϩⲟⲟⲩ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ . ⲟⲩ ⲡⲓⲥⲧⲟⲥ ⲡⲉ ⲡ ⲛⲟⲩⲧⲉ ⲡⲁⲓ ⲉⲛⲧ ⲁ ϥ ⲧⲉϩⲙ ⲧⲏⲩⲧⲛ ⲉⲃⲟⲗ ϩⲓⲧⲟⲟⲧ ϥ ⲉ ⲧ ⲕⲟⲓⲛⲱⲛⲓⲁ ⲙ ⲡⲉϥ ϣⲏⲣⲉ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲡⲉⲛ ϫⲟⲉⲓⲥ . ⲧⲛ ⲡⲁⲣⲁⲕⲁⲗⲉⲓ ⲇⲉ ⲙⲙⲱ ⲧⲛ ⲛⲉ ⲥⲛⲏⲩ ϩⲓⲧⲙ ⲡ ⲣⲁⲛ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ϫⲉⲕⲁⲁⲥ ⲉⲧⲉⲧⲛⲉ ϫⲱ ⲙ ⲡⲓ ϣⲁϫⲉ ⲛ ⲟⲩⲱⲧ ⲧⲏⲣ ⲧⲛ . ⲛⲧⲉ ⲧⲙ ⲡⲱⲣϫ ϣⲱⲡⲉ ⲛϩⲏⲧ ⲧⲏⲩⲧⲛ . ⲛ ⲧⲉⲧⲛ ϣⲱⲡⲉ ⲇⲉ ⲉ ⲧⲉⲧⲛ ⲥⲃⲧⲱⲧ ϩⲙ ⲡⲓ ϩⲏⲧ ⲛ ⲟⲩⲱⲧ ⲙⲛ ϯ ⲅⲛⲱⲙⲏ ⲛ ⲟⲩⲱⲧ . ⲁ ⲩ ⲧⲁⲙⲟ ⲓ ⲅⲁⲣ ⲉⲧⲃⲉ ⲧⲏⲩⲧⲛ ⲛⲁ ⲥⲛⲏⲩ ⲉⲃⲟⲗ ϩⲓⲧⲟⲟⲩⲧ ⲟⲩ ⲛ ⲛⲁ ⲭⲗⲟⲏ ϫⲉ ⲟⲩⲛ ϩⲉⲛ ϯ ⲧⲱⲛ ⲛϩⲏⲧ ⲧⲏⲩⲧⲛ . ϯ ϫⲱ ⲇⲉ ⲙ ⲡⲁⲓ ϫⲉ ⲡ ⲟⲩⲁ ⲡ ⲟⲩⲁ ⲙⲙⲱ ⲧⲛ ϫⲱ ⲙⲙⲟ ⲥ ϫⲉ ⲁⲛⲟⲕ ⲙⲉⲛ ⲁⲛⲅ ⲡⲁ ⲡⲁⲩⲗⲟⲥ ⲁⲛⲟⲕ ⲇⲉ ⲁⲛⲅ ⲡⲁ ⲁⲡⲟⲗⲗⲱ ⲁⲛⲟⲕ ⲇⲉ ⲁⲛⲅ ⲡⲁ ⲕⲏⲫⲁ ⲁⲛⲟⲕ ⲇⲉ ⲁⲛⲅ ⲡⲁ ⲡⲉ ⲭⲣⲓⲥⲧⲟⲥ . ⲙⲏ ⲛⲧ ⲁ ⲩ ⲡⲱϣ ⲙ ⲡⲉ ⲭⲣⲓⲥⲧⲟⲥ . ⲙⲏ ⲛⲧ ⲁ ⲩ ⲥⲧⲁⲩⲣⲟⲩ ⲙ ⲡⲁⲩⲗⲟⲥ ϩⲁⲣⲱ ⲧⲛ . ⲏ ⲛⲧ ⲁ ⲧⲉⲧⲛ ϫⲓ ⲃⲁⲡⲧⲓⲥⲙⲁ ⲉ ⲡ ⲣⲁⲛ ⲙ ⲡⲁⲩⲗⲟⲥ . ϯ ϣⲡ ϩⲙⲟⲧ ϫⲉ ⲙⲡ ⲓ ⲃⲁⲡⲧⲓⲍⲉ ⲛ ⲗⲁⲁⲩ ⲙⲙⲱ ⲧⲛ ⲛⲥⲁ ⲕⲣⲓⲥⲡⲟⲥ ⲙⲛ ⲅⲁⲓⲟⲥ . ϫⲉⲕⲁⲁⲥ ⲉⲛⲛⲉ ⲟⲩⲁ ϫⲟⲟ ⲥ ϫⲉ ⲛⲧ ⲁ ⲧⲉⲧⲛ ⲃⲁⲡⲧⲓⲍⲉ ⲉ ⲡⲁ ⲣⲁⲛ . ⲁ ⲓ ⲃⲁⲡⲧⲓⲍⲉ ⲇⲉ ⲙ ⲡ ⲕⲉ ⲏⲉⲓ ⲛ ⲥⲧⲉⲫⲁⲛⲁ ⲙⲛⲛⲥⲱ ⲥ ϭⲉ ⲛ ϯ ⲥⲟⲟⲩⲛ ⲁⲛ ϫⲉ ⲁ ⲓ ⲃⲁⲡⲧⲓⲍⲉ ⲛ ϭⲉ . ⲛⲧ ⲁ ⲡⲉ ⲭⲣⲓⲥⲧⲟⲥ ⲅⲁⲣ ⲧⲛⲛⲟⲟⲩ ⲧ ⲁⲛ ⲉ ⲃⲁⲡⲧⲓⲍⲉ ⲁⲗⲗⲁ ⲉ ⲉⲩⲁⲅⲅⲉⲗⲓⲍⲉ ϩⲛ ⲟⲩ ⲥⲟⲫⲓⲁ ⲁⲛ ⲛ ϣⲁϫⲉ ϫⲉⲕⲁⲁⲥ ⲉⲛⲛⲉ ϥ ϣⲱⲡⲉ ⲉ ϥ ϣⲟⲩⲉⲓⲧ ⲛϭⲓ ⲡⲉ ⲥⲧⲁⲩⲣⲟⲥ ⲙ ⲡⲉ ⲭⲣⲓⲥⲧⲟⲥ . ⲡ ϣⲁϫⲉ ⲅⲁⲣ ⲙ ⲡⲉ ⲥⲧⲁⲩⲣⲟⲥ ⲟⲩ ⲙⲛⲧ ⲥⲟϭ ⲙⲉⲛ ⲡⲉ ⲛ ⲛ ⲉⲧ ⲛⲁ ϩⲉ ⲉⲃⲟⲗ . ⲛⲁ ⲛ ⲇⲉ ⲛ ⲉⲧ ⲛⲁ ⲟⲩϫⲁⲓ . ⲟⲩ ϭⲟⲙ ⲛⲧⲉ ⲡ ⲛⲟⲩⲧⲉ ⲡⲉ . ϥ ⲥⲏϩ ⲅⲁⲣ ϫⲉ ϯ ⲛⲁ ⲧⲁⲕⲟ ⲛ ⲧ ⲥⲟⲫⲓⲁ ⲛ ⲛ ⲥⲟⲫⲟⲥ . ⲧⲁ ⲁⲑⲉⲧⲉⲓ ⲛ ⲧ ⲙⲛⲧ ⲥⲁⲃⲉ ⲛ ⲛ ⲥⲁⲃⲉⲉⲩ . ⲉ ϥ ⲧⲱⲛ ⲥⲟⲫⲟⲥ ⲉ ϥ ⲧⲱⲛ ⲅⲣⲁⲙⲙⲁⲧⲉⲩⲥ ⲉ ϥ ⲧⲱⲛ ⲥⲩⲛⲍⲏⲧⲏⲧⲏⲥ ⲛⲧⲉ ⲡⲉⲓ ⲁⲓⲱⲛ ⲙⲏ ⲙⲡⲉ ⲡ ⲛⲟⲩⲧⲉ ⲉⲓⲣⲉ ⲛ ⲧ ⲥⲟⲫⲓⲁ ⲙ ⲡ ⲕⲟⲥⲙⲟⲥ ⲛ ⲥⲟϭ . ⲉⲡⲉⲓⲇⲏ ⲅⲁⲣ ϩⲛ ⲧ ⲥⲟⲫⲓⲁ ⲙ ⲡ ⲛⲟⲩⲧⲉ ⲙⲡⲉ ⲡ ⲕⲟⲥⲙⲟⲥ ⲥⲟⲩⲛ ⲡ ⲛⲟⲩⲧⲉ ϩⲓⲧⲛ ⲧ ⲥⲟⲫⲓⲁ . ⲁ ϥ ⲣ ϩⲛⲁ ϥ ⲇⲉ ⲛϭⲓ ⲡ ⲛⲟⲩⲧⲉ ⲉ ⲟⲩϫⲉ ⲛ ⲉⲧ ⲡⲓⲥⲧⲉⲩⲉ ϩⲓⲧⲛ ⲧ ⲙⲛⲧ ⲥⲟϭ ⲙ ⲡ ⲧⲁϣⲉ ⲟⲉⲓϣ . ⲉⲡⲉⲓⲇⲏ ⲛ ⲓⲟⲩⲇⲁⲓ ϩⲉⲛ ⲙⲁⲉⲓⲛ ⲛ ⲉⲧ ⲟⲩ ⲁⲓⲧⲓ ⲙⲙⲟ ⲟⲩ . ⲛ ϩⲉⲗⲗⲏⲛ ⲇⲉ ⲉ ⲩ ϣⲓⲛⲉ ⲛⲥⲁ ⲟⲩ ⲥⲟⲫⲓⲁ . ⲁⲛⲟⲛ ⲇⲉ ⲉ ⲛ ⲧⲁϣⲉ ⲟⲓϣ ⲙ ⲡⲉ ⲭⲣⲓⲥⲧⲟⲥ ⲉ ⲁ ⲩ ⲥⲧⲁⲩⲣⲟⲩ ⲙⲙⲟ ϥ . ⲛ ⲓⲟⲩⲇⲁⲓ ⲙⲉⲛ ⲟⲩ ⲥⲕⲁⲛⲇⲁⲗⲟⲛ ⲛⲁ ⲩ ⲡⲉ . ⲟⲩ ⲙⲛⲧ ⲥⲟϭ ⲇⲉ ⲡⲉ ⲛ ⲛ ϩⲉⲑⲛⲟⲥ . ⲛ ⲓⲟⲩⲇⲁⲓ ⲇⲉ ⲉⲧ ⲧⲁϩⲙ ⲙⲛ ⲛ ϩⲉⲗⲗⲏⲛ ⲡⲉ ⲭⲣⲓⲥⲧⲟⲥ ⲟⲩ ϭⲟⲙ ⲛⲁ ⲩ ⲛⲧⲉ ⲡ ⲛⲟⲩⲧⲉ ⲡⲉ . ⲁⲩⲱ ⲥⲟⲫⲓⲁ ⲛⲧⲉ ⲡ ⲛⲟⲩⲧⲉ ⲡⲉ . ϫⲉ ⲧ ⲙⲛⲧ ⲥⲟϭ ⲛⲧⲉ ⲡ ⲛⲟⲩⲧⲉ ⲟⲩ ⲙⲛⲧ ⲥⲁⲃⲉ ⲧⲉ ⲛϩⲟⲩⲟ ⲉ ⲛ ⲣⲱⲙⲉ . ⲁⲩⲱ ⲧ ⲙⲛⲧ ϭⲱⲃ ⲛⲧⲉ ⲡ ⲛⲟⲩⲧⲉ ⲥ ϫⲟⲟⲣ ⲛϩⲟⲩⲟ ⲉ ⲛ ⲣⲱⲙⲉ . ⲧⲉⲧⲛ ϭⲱϣⲧ ⲅⲁⲣ ⲉ ⲡⲉⲧⲛ ⲧⲱϩⲙ ⲛⲁ ⲥⲛⲏⲩ ϫⲉ ⲙⲛ ϩⲁϩ ⲛ ⲥⲟⲫⲟⲥ ⲛϩⲏⲧ ϥ ⲕⲁⲧⲁ ⲥⲁⲣⲝ . ⲙⲛ ϩⲁϩ ⲛ ⲇⲩⲛⲁⲧⲟⲥ . ⲙⲛ ϩⲁϩ ⲛ ⲉⲩⲅⲉⲛⲏⲥ . ⲁⲗⲗⲁ ⲛ ⲥⲟϭ ⲛⲧⲉ ⲡ ⲕⲟⲥⲙⲟⲥ ⲛ ⲉⲛⲧ ⲁ ⲡ ⲛⲟⲩⲧⲉ ⲥⲟⲧⲡ ⲟⲩ ϫⲉⲕⲁⲁⲥ ⲉϥⲉ ϯ ϣⲓⲡⲉ ⲛ ⲛ ⲥⲁⲃⲉⲉⲩ . ⲁⲩⲱ ⲛ ϭⲱⲃ ⲛⲧⲉ ⲡ ⲕⲟⲥⲙⲟⲥ ⲛ ⲉⲛⲧ ⲁ ⲡ ⲛⲟⲩⲧⲉ ⲥⲟⲧⲡ ⲟⲩ . ϫⲉⲕⲁⲁⲥ ⲉϥⲉ ϯ ϣⲓⲡⲉ ⲛ ⲛ ϫⲱⲱⲣⲉ . ⲁⲩⲱ ⲛ ϩⲏⲕⲉ ⲛⲧⲉ ⲡ ⲕⲟⲥⲙⲟⲥ ⲙⲛ ⲛ ⲉⲧ ⲥⲟϣϥ ⲛ ⲉⲛⲧ ⲁ ⲡ ⲛⲟⲩⲧⲉ ⲥⲟⲧⲡ ⲟⲩ . ⲛ ⲉⲧⲉ ⲛ ⲥⲉ ϣⲟⲟⲡ ⲁⲛ . ϫⲉⲕⲁⲁⲥ ⲉϥⲉ ⲕⲁⲧⲁⲣⲅⲉⲓ ⲛ ⲛ ⲉⲧ ϣⲟⲟⲡ . ϫⲉ ⲛⲛⲉ ⲗⲁⲁⲩ ⲛ ⲥⲁⲣⲝ ϣⲟⲩϣⲟⲩ ⲙⲙⲟ ϥ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ⲛⲟⲩⲧⲉ . ⲛⲧⲱⲧⲛ ⲇⲉ ⲛⲧⲉⲧⲛ ϩⲉⲛ ⲉⲃⲟⲗ ⲛϩⲏⲧ ϥ ϩⲙ ⲡⲉ ⲭⲣⲓⲥⲧⲟⲥ ⲓⲏⲥⲟⲩⲥ ⲡⲁⲓ ⲉⲛⲧ ⲁ ϥ ϣⲱⲡⲉ ⲛⲁ ⲛ ⲛ ⲥⲟⲫⲓⲁ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲛ ⲇⲓⲕⲁⲓⲟⲥⲩⲛⲏ ⲁⲩⲱ ⲛ ⲧⲃⲃⲟ ⲁⲩⲱ ⲛ ⲥⲱⲧⲉ . ϫⲉⲕⲁⲁⲥ ⲕⲁⲧⲁ ⲧ ϩⲉ ⲉⲧ ⲥⲏϩ ϫⲉ ⲡ ⲉⲧ ϣⲟⲩϣⲟⲩ ⲙⲙⲟ ϥ ⲙⲁⲣⲉ ϥ ϣⲟⲩϣⲟⲩ ⲙⲙⲟ ϥ ϩⲙ ⲡ ϫⲟⲉⲓⲥ .
ⲥⲉ ⲥⲱⲧⲙ ⲣⲱ ⲉ ⲩ ⲡⲟⲣⲛⲉⲓⲁ ⲛϩⲏⲧ ⲧⲏⲩⲧⲛ ⲁⲩⲱ ⲟⲩ ⲡⲟⲣⲛⲉⲓⲁ ⲛ ⲧⲉⲉⲓ ⲙⲓⲛⲉ ⲉ ⲛ ⲥ ϩⲛ ⲛ ⲕⲉ ϩⲉⲑⲛⲟⲥ ⲁⲛ . ϩⲱⲥⲧⲉ ⲉ ⲧⲣⲉ ⲟⲩⲁ ϫⲓ ⲑ ⲓⲙⲉ ⲙ ⲡⲉϥ ⲉⲓⲱⲧ . ⲁⲩⲱ ⲛⲧⲱⲧⲛ ⲧⲉⲧⲛ ϫⲟⲥⲉ ⲛ ϩⲏⲧ ⲁⲩⲱ ⲛⲧ ⲁ ⲧⲉⲧⲛ ⲣ ϩⲏⲃⲉ ⲁⲛ ⲛϩⲟⲩⲟ . ϫⲉⲕⲁⲁⲥ ⲉⲩⲉ ϥⲓ ϩⲛ ⲧⲉⲧⲛ ⲙⲏⲧⲉ ⲙ ⲡ ⲉⲛⲧ ⲁ ϥ ⲉⲓⲣⲉ ⲙ ⲡⲉⲉⲓ ϩⲱⲃ . ⲁⲛⲟⲕ ⲅⲁⲣ ⲉ ⲛ ϯ ϩⲁⲧⲉ ⲧⲏⲩⲧⲛ ⲁⲛ ϩⲙ ⲡ ⲥⲱⲙⲁ . ⲉ ⲓ ϩⲁⲧⲉ ⲧⲏⲩⲧⲛ ⲇⲉ ϩⲙ ⲡⲉ ⲡⲛⲉⲩⲙⲁ . ⲁ ⲓ ⲟⲩⲱ ⲉ ⲓ ⲕⲣⲓⲛⲉ ϩⲱⲥ ⲉ ⲓ ϩⲁⲧⲛ ⲧⲏⲩⲧⲛ ⲙ ⲡ ⲉⲛⲧ ⲁ ϥ ⲉⲓⲣⲉ ⲙ ⲡⲉⲉⲓ ϩⲱⲃ ⲛ ⲧⲉⲓ ϩⲉ . ⲉ ⲁ ⲧⲉⲧⲛ ⲥⲱⲟⲩϩ ⲉϩⲟⲩⲛ ⲉ ⲛⲉⲧⲛ ⲉⲣⲏⲩ ϩⲙ ⲡ ⲣⲁⲛ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲙⲛ ⲡⲁ ⲡⲛⲉⲩⲙⲁ ⲙⲛ ⲧ ϭⲟⲙ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ . ⲉ ϯ ⲙ ⲡⲁⲓ ⲛ ⲧⲉⲉⲓ ⲙⲓⲛⲉ ⲙ ⲡ ⲥⲁⲧⲁⲛⲁⲥ ⲉ ⲩ ⲧⲁⲕⲟ ⲛ ⲧ ⲥⲁⲣⲝ . ϫⲉ ⲉⲣⲉ ⲡⲉ ⲡⲛⲉⲩⲙⲁ ⲟⲩϫⲁⲓ ϩⲙ ⲡⲉ ϩⲟⲟⲩ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ . ⲛ ⲛⲁⲛⲟⲩ ⲡⲉⲧⲛ ϣⲟⲩϣⲟⲩ ⲁⲛ . ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ϣⲁⲣⲉ ⲟⲩ ⲕⲟⲩⲓ ⲛ ⲑⲁⲃ ⲧⲣⲉ ⲡ ⲟⲩⲱϣⲙ ⲧⲏⲣ ϥ ϥⲓ . ϥⲓ ⲙ ⲡⲓ ⲑⲁⲃ ⲛ ⲁⲥ ⲉⲃⲟⲗ ⲛϩⲏⲧ ⲧⲏⲩⲧⲛ ϫⲉ ⲉⲧⲉⲧⲛⲉ ϣⲱⲡⲉ ⲛ ⲟⲩ ⲟⲩⲱϣⲙ ⲛ ⲃⲣⲣⲉ ⲕⲁⲧⲁ ⲧ ϩⲉ ⲉ ⲛⲧⲉⲧⲛ ϩⲉⲛ ⲁ ⲑⲁⲃ . ⲕⲁⲓ ⲅⲁⲣ ⲁ ⲩ ϣⲱⲱⲧ ⲙ ⲡⲉⲛ ⲡⲁⲥⲭⲁ ϩⲁⲣⲟ ⲛ ⲡⲉ ⲭⲣⲓⲥⲧⲟⲥ . ϩⲱⲥⲧⲉ ⲙⲁⲣ ⲛ ⲣ ϣⲁ ϩⲛ ⲟⲩ ⲑⲁⲃ ⲁⲛ ⲛ ⲁⲥ . ⲟⲩⲇⲉ ϩⲛ ⲟⲩ ⲑⲁⲃ ⲁⲛ ⲛ ⲕⲁⲕⲓⲁ ϩⲓ ⲡⲟⲛⲏⲣⲓⲁ . ⲁⲗⲗⲁ ϩⲛ ϩⲉⲛ ⲁ ⲑⲁⲃ ⲛ ⲧⲃⲃⲟ ϩⲓ ⲙⲉ . ⲁ ⲓ ⲥϩⲁⲓ ⲛⲏ ⲧⲛ ϩⲛ ⲧ ⲉⲡⲓⲥⲧⲟⲗⲏ ϫⲉ ⲙⲡⲣ ⲧⲱϩ ⲙⲛ ⲡⲟⲣⲛⲟⲥ . ⲟⲩ ⲡⲁⲛⲧⲱⲥ ⲉ ⲓ ϫⲱ ⲙⲙⲟ ⲥ ϫⲉ ⲙ ⲡⲟⲣⲛⲟⲥ ⲙ ⲡⲉⲓ ⲕⲟⲥⲙⲟⲥ ⲏ ⲙ ⲙⲁⲓ ⲧⲟ ⲛ ϩⲟⲩⲟ ⲏ ⲛ ⲣⲉϥ ⲧⲱⲣⲡ ⲏ ⲛ ⲣⲉϥ ϣⲙϣⲉ ⲉⲓⲇⲱⲗⲟⲛ ⲉϣϫⲉ ⲉϩⲉ ⲉⲓⲉ ϣϣⲉ ⲉⲣⲱ ⲧⲛ ⲉ ⲉⲓ ⲉⲃⲟⲗ ϩⲙ ⲡ ⲕⲟⲥⲙⲟⲥ . ⲧⲉⲛⲟⲩ ⲇⲉ ⲛⲧ ⲁ ⲓ ⲥϩⲁⲓ ⲛⲏ ⲧⲛ ϫⲉ ⲙⲡⲣ ⲧⲱϩ ⲙⲛ ⲟⲩⲁ ⲉ ⲩ ⲙⲟⲩⲧⲉ ⲉⲣⲟ ϥ ϫⲉ ⲟⲩ ⲥⲟⲛ ⲡⲉ ⲉϣⲱⲡⲉ ⲟⲩ ⲡⲟⲣⲛⲟⲥ ⲡⲉ ⲏ ⲛ ⲣⲉϥ ϣⲙϣⲉ ⲉⲓⲇⲱⲗⲟⲛ ⲏ ⲙ ⲙⲁⲓ ⲧⲟ ⲛ ϩⲟⲩⲟ ⲏ ⲛ ⲣⲉϥ ⲥⲁϩⲟⲩ ⲏ ⲛ ⲣⲉϥ ϯϩⲉ ⲏ ⲛ ⲣⲉϥ ⲧⲱⲣⲡ ⲡⲁⲓ ⲛ ⲧⲉⲉⲓ ⲙⲓⲛⲉ ⲟⲩⲇⲉ ⲙⲡⲣ ⲟⲩⲱⲙ ⲛⲙⲙⲁ ϥ . ⲟⲩ ⲅⲁⲣ ⲉⲣⲟ ⲓ ⲡⲉ ⲉ ⲕⲣⲓⲛⲉ ⲛ ⲛ ⲉⲧ ϩⲓⲃⲟⲗ . ⲁⲩⲱ ⲛ ⲛ ⲉⲧ ϩⲓϩⲟⲩⲛ ⲁⲛ . ⲛⲧⲱⲧⲛ ⲕⲣⲓⲛⲉ ⲛ ⲛ ⲉⲧ ϩⲓϩⲟⲩⲛ ⲡ ⲛⲟⲩⲧⲉ ⲇⲉ ⲛⲁ ⲕⲣⲓⲛⲉ ⲛ ⲛ ⲉⲧ ϩⲓⲃⲟⲗ ϥⲓ ⲙ ⲡ ⲡⲟⲛⲏⲣⲟⲥ ⲉⲃⲟⲗ ⲛϩⲏⲧ ⲧⲏⲩⲧⲛ .
ⲟⲩⲛ ⲟⲩⲁ ⲛⲁ ⲧⲟⲗⲙⲁ ⲉⲃⲟⲗ ⲛϩⲏⲧ ⲧⲏⲩⲧⲛ ⲉ ⲟⲩⲛⲧ ϥ ⲟⲩ ϩⲱⲃ ⲙⲛ ⲡ ⲉⲑ ⲓⲧⲟⲩⲱ ϥ ⲉ ϫⲓ ϩⲁⲡ ϩⲓ ⲛ ⲣⲉϥ ϫⲓ ⲛ ϭⲟⲛⲥ ⲁⲩⲱ ϩⲓ ⲛ ⲉⲧ ⲟⲩⲁⲁⲃ ⲁⲛ . ⲏ ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲛ ⲉⲧ ⲟⲩⲁⲁⲃ ⲛ ⲉⲧ ⲛⲁ ⲕⲣⲓⲛⲉ ⲙ ⲡ ⲕⲟⲥⲙⲟⲥ . ⲁⲩⲱ ⲉϣϫⲉ ⲉ ⲩ ⲛⲁ ⲕⲣⲓⲛⲉ ⲙ ⲡ ⲕⲟⲥⲙⲟⲥ ϩⲓⲱⲧ ⲧⲏⲩⲧⲛ ⲛ ⲧⲉⲧⲛ ⲙⲡϣⲁ ⲁⲛ ⲛ ϩⲉⲛ ⲕⲟⲩⲓ ⲙ ⲙⲁ ⲛ ϯ ϩⲁⲡ . ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲧⲛ ⲛⲁ ⲕⲣⲓⲛⲉ ⲛ ϩⲉⲛ ⲁⲅⲅⲉⲗⲟⲥ ⲉ ⲙⲡⲁⲧ ⲛ ⲡⲱϩ ⲉ ⲛⲁ ⲡ ⲕⲟⲥⲙⲟⲥ . ⲉϣⲱⲡⲉ ϭⲉ ⲟⲩⲛⲧⲏ ⲧⲛ ⲙⲙⲁⲩ ⲛ ϩⲉⲛ ϩⲱⲃ ⲛⲧⲉ ⲡ ⲃⲓⲟⲥ ⲛ ⲉⲧ ⲥⲟϣϥ ϩⲛ ⲧ ⲉⲕⲕⲗⲏⲥⲓⲁ ⲛⲁⲓ ⲙⲁ ⲑⲙⲥⲟ ⲟⲩ . ⲉ ⲓ ϫⲱ ⲙⲙⲟ ⲥ ⲉ ⲩ ϣⲓⲡⲉ ⲛⲏ ⲧⲛ . ⲧⲁⲓ ⲧⲉ ⲧ ϩⲉ ⲙⲛ ⲗⲁⲁⲩ ⲛ ⲥⲟⲫⲟⲥ ⲛϩⲏⲧ ⲧⲏⲩⲧⲛ ⲡⲁⲓ ⲉ ϥ ⲛⲁ ϣ ϭⲙ ϭⲟⲙ ⲉ ⲇⲓⲁⲕⲣⲓⲛⲉ ⲛ ⲧ ⲙⲏⲧⲉ ⲙ ⲡⲉϥ ⲥⲟⲛ . ⲁⲗⲗⲁ ⲟⲩⲛ ⲟⲩ ⲥⲟⲛ ϫⲓ ϩⲁⲡ ⲙⲛ ⲡⲉϥ ⲥⲟⲛ . ⲁⲩⲱ ⲡⲁⲓ ϩⲓ ⲛ ⲁⲡⲓⲥⲧⲟⲥ . ⲏⲇⲏ ⲙⲉⲛ ϩⲟⲗⲱⲥ ⲣⲱ ⲟⲩ ϣⲱⲱⲧ ⲛⲏ ⲧⲛ ⲡⲉ ϫⲉ ⲟⲩⲛⲧⲏ ⲧⲛ ϩⲁⲡ ⲙⲛ ⲛⲉⲧⲛ ⲉⲣⲏⲩ . ⲉⲧⲃⲉ ⲟⲩ ⲣⲱ ⲥⲉ ⲛⲁ ϫⲓ ⲧⲏⲩⲧⲛ ⲁⲛ ⲛ ϭⲟⲛⲥ . ⲉⲧⲃⲉ ⲟⲩ ⲣⲱ ⲥⲉ ⲛⲁ ϥⲉϭ ⲧⲏⲩⲧⲛ ⲁⲛ . ⲁⲗⲗⲁ ⲛⲧⲱⲧⲛ ⲛ ⲉⲧ ϫⲓ ⲛ ϭⲟⲛⲥ . ⲁⲩⲱ ⲉⲧ ϥⲱϭⲉ ⲁⲩⲱ ⲡⲁⲓ ⲛ ⲛⲉⲧⲛ ⲥⲛⲏⲩ . ⲏ ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲛ ⲣⲉϥ ϫⲓ ⲛ ϭⲟⲛⲥ ⲛⲁ ⲕⲗⲏⲣⲟⲛⲟⲙⲓ ⲁⲛ ⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲙⲡⲣ ⲡⲗⲁⲛⲁ ⲟⲩⲇⲉ ⲙⲛ ⲡⲟⲣⲛⲟⲥ ⲟⲩⲇⲉ ⲙⲛ ⲣⲉϥ ϣⲙϣⲉ ⲉⲓⲇⲱⲗⲟⲛ ⲟⲩⲇⲉ ⲙⲛ ⲛⲟⲉⲓⲕ ⲟⲩⲇⲉ ⲙⲛ ⲙⲁⲗⲁⲕⲟⲥ ⲟⲩⲇⲉ ⲙⲛ ⲣⲉϥ ⲛⲕⲟⲧⲕ ⲙⲛ ϩⲟⲟⲩⲧ . ⲟⲩⲇⲉ ⲙⲛ ⲣⲉϥ ϩⲱϥⲧ ⲟⲩⲇⲉ ⲙⲛ ⲙⲁⲓ ⲧⲟ ⲛ ϩⲟⲩⲟ ⲟⲩⲇⲉ ⲙⲛ ⲣⲉϥ ϯϩⲉ ⲟⲩⲇⲉ ⲙⲛ ⲣⲉϥ ⲥⲁϩⲟⲩ ⲟⲩⲇⲉ ⲙⲛ ⲣⲉϥ ⲧⲱⲣⲡ ⲛⲁ ⲕⲗⲏⲣⲟⲛⲟⲙⲓ ⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ . ⲁⲩⲱ ⲛⲁⲓ ⲛⲉ ⲧⲉⲧⲛ ⲛϩⲏⲧ ⲟⲩ ⲡⲉ ⲁⲗⲗⲁ ⲁ ⲧⲉⲧⲛ ϫⲉⲕⲙ ⲧⲏⲩⲧⲛ ⲁⲗⲗⲁ ⲁ ⲧⲉⲧⲛ ⲧⲃⲃⲟ ⲁⲗⲗⲁ ⲁ ⲧⲉⲧⲛ ⲧⲙⲁⲉⲓⲟ ϩⲙ ⲡ ⲣⲁⲛ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲁⲩⲱ ϩⲙ ⲡⲉ ⲡⲛⲉⲩⲙⲁ ⲙ ⲡⲉⲛ ⲛⲟⲩⲧⲉ . ϩⲱⲃ ⲛⲓⲙ ⲉⲝⲉⲥⲧⲉⲓ ⲛⲁ ⲓ . ⲁⲗⲗⲁ ϩⲱⲃ ⲛⲓⲙ ⲣ ⲛⲟϥⲣⲉ ⲁⲛ . ϩⲱⲃ ⲛⲓⲙ ⲉⲝⲉⲥⲧⲉⲓ ⲛⲁ ⲓ ⲁⲗⲗⲁ ⲛ ϯ ⲛⲁ ⲕⲁ ⲗⲁⲁⲩ ⲁⲛ ⲉ ⲣ ϫⲟⲉⲓⲥ ⲉⲣⲟ ⲓ . ⲛ ϭⲓⲛⲟⲩⲟⲟⲙ ⲛ ⲧ ϩⲏ ⲁⲩⲱ ⲧ ϩⲏ ⲛ ⲛ ϭⲓⲛ ⲟⲩⲟⲟⲙ ⲡ ⲛⲟⲩⲧⲉ ⲇⲉ ⲧⲁⲓ ⲙⲛ ⲛⲉⲉⲓ ⲕⲟⲟⲩⲉ ϥ ⲛⲁ ⲟⲩⲟⲥϥ ⲟⲩ ⲡ ⲥⲱⲙⲁ ⲛⲧⲟϥ ⲛ ⲧ ⲡⲟⲣⲛⲉⲓⲁ ⲁⲛ ⲁⲗⲗⲁ ⲙ ⲡ ϫⲟⲉⲓⲥ ⲁⲩⲱ ⲡ ϫⲟⲉⲓⲥ ⲙ ⲡ ⲥⲱⲙⲁ . ⲁ ⲡ ⲛⲟⲩⲧⲉ ⲇⲉ ⲧⲟⲩⲛⲉⲥ ⲡⲉⲛ ϫⲟⲉⲓⲥ . ⲁⲩⲱ ϥ ⲛⲁ ⲧⲟⲩⲛⲟⲥ ⲛ ϩⲓⲧⲛ ⲧⲉϥ ϭⲟⲙ . ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲛⲉⲧⲛ ⲥⲱⲙⲁ ⲙ ⲙⲉⲗⲟⲥ ⲙ ⲡⲉ ⲭⲣⲓⲥⲧⲟⲥ ⲛⲉ . ⲧⲁ ϥⲓ ϭⲉ ⲛ ⲙ ⲙⲉⲗⲟⲥ ⲙ ⲡⲉ ⲭⲣⲓⲥⲧⲟⲥ ⲧⲁ ⲁⲁ ⲩ ⲙ ⲙⲉⲗⲟⲥ ⲙ ⲡⲟⲣⲛⲏ ⲛⲛⲉ ⲥ ϣⲱⲡⲉ ⲏ ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲡ ⲉⲧ ⲧⲱϭⲉ ⲙⲙⲟ ϥ ⲉ ⲧ ⲡⲟⲣⲛⲏ ⲟⲩ ⲥⲱⲙⲁ ⲛ ⲟⲩⲱⲧ ⲡⲉ . ⲡⲉϫⲁ ϥ ⲅⲁⲣ ϫⲉ ⲥⲉ ⲛⲁ ϣⲱⲡⲉ ⲙ ⲡⲉ ⲥⲛⲁⲩ ⲉ ⲩ ⲥⲁⲣⲝ ⲛ ⲟⲩⲱⲧ . ⲡ ⲉⲧ ⲧⲱϭⲉ ⲇⲉ ⲙⲙⲟ ϥ ⲉ ⲡ ϫⲟⲉⲓⲥ ⲟⲩ ⲡⲛⲉⲩⲙⲁ ⲛ ⲟⲩⲱⲧ ⲡⲉ . ⲡⲱⲧ ⲉⲃⲟⲗ ⲛ ⲧ ⲡⲟⲣⲛⲉⲓⲁ . ⲛⲟⲃⲉ ⲛⲓⲙ ⲉⲧⲉⲣⲉ ⲡ ⲣⲱⲙⲉ ⲛⲁ ⲁⲁ ⲩ ⲥⲉ ⲙ ⲡ ⲃⲟⲗ ⲙ ⲡ ⲥⲱⲙⲁ . ⲡ ⲉⲧ ⲡⲟⲣⲛⲉⲩⲉ ⲇⲉ ⲛⲧⲟϥ ⲉ ϥ ⲣ ⲛⲟⲃⲉ ⲉ ⲡⲉϥ ⲥⲱⲙⲁ ⲙⲁⲩⲁⲁ ϥ . ⲏ ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲡⲉⲧⲛ ⲥⲱⲙⲁ ⲡ ⲣⲡⲉ ⲡⲉ ⲙ ⲡⲉ ⲡⲛⲉⲩⲙⲁ ⲉⲧ ⲟⲩⲁⲁⲃ ⲉⲧ ⲛϩⲏⲧ ⲧⲏⲩⲧⲛ . ⲡⲁⲓ ⲉⲛⲧ ⲁ ⲧⲉⲧⲛ ϫⲓⲧ ϥ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ . ⲁⲩⲱ ⲛ ⲧⲉⲧⲛ ⲡⲱⲧⲛ ⲁⲛ . ⲁ ⲩ ϣⲉⲡ ⲧⲏⲩⲧⲛ ⲅⲁⲣ ϩⲁ ⲟⲩ ⲁⲥⲟⲩ . ϯ ⲉⲟⲟⲩ ϭⲉ ⲙ ⲡ ⲛⲟⲩⲧⲉ ϩⲙ ⲡⲉⲧⲛ ⲥⲱⲙⲁ .
ⲉⲧⲃⲉ ⲛ ϣⲱⲱⲧ ⲇⲉ ⲛ ⲛ ⲉⲓⲇⲱⲗⲟⲛ ⲧⲛ ⲥⲟⲟⲩⲛ ϫⲉ ⲟⲩⲛⲧⲁ ⲛ ⲧⲏⲣ ⲛ ⲙⲙⲁⲩ ⲛ ⲟⲩ ⲥⲟⲟⲩⲛ . ⲡ ⲥⲟⲟⲩⲛ ϣⲁ ϥ ϫⲓⲥⲉ . ⲧ ⲁⲅⲁⲡⲏ ⲇⲉ ϣⲁ ⲥ ⲕⲱⲧ . ⲡ ⲉⲧ ϫⲱ ⲙⲙⲟ ⲥ ϫⲉ ⲁ ⲓ ⲥⲟⲩⲛ ⲗⲁⲁⲩ ⲙⲡⲁⲧ ϥ ⲥⲟⲩⲛ ⲧ ϩⲉ ⲉⲧ ϣϣⲉ ⲉ ⲥⲟⲟⲩⲛ . ⲉϣϫⲉ ⲟⲩⲛ ⲟⲩⲁ ⲇⲉ ⲙⲉ ⲙ ⲡ ⲛⲟⲩⲧⲉ ⲡⲁⲓ ⲁ ⲩ ⲥⲟⲩⲱⲛ ϥ ⲉⲃⲟⲗ ϩⲓⲧⲟⲟⲧ ϥ . ⲉⲧⲃⲉ ⲡ ⲟⲩⲱⲙ ϭⲉ ⲛ ⲛ ϣⲱⲱⲧ ⲛ ⲛ ⲉⲓⲇⲱⲗⲟⲛ ⲧⲛ ⲥⲟⲟⲩⲛ ϫⲉ ⲙⲛ ⲗⲁⲁⲩ ⲛ ⲉⲓⲇⲱⲗⲟⲛ ϩⲙ ⲡ ⲕⲟⲥⲙⲟⲥ . ⲁⲩⲱ ϫⲉ ⲙⲛ ⲛⲟⲩⲧⲉ ⲛⲥⲁ ⲟⲩⲁ . ⲕⲁⲓ ⲅⲁⲣ ⲉϣϫⲉ ⲟⲩⲛ ϩⲟⲓⲛⲉ ⲉ ϣⲁ ⲩ ⲙⲟⲩⲧⲉ ⲉⲣⲟ ⲟⲩ ϫⲉ ⲛⲟⲩⲧⲉ ⲉⲓⲧⲉ ϩⲛ ⲧ ⲡⲉ . ⲉⲓⲧⲉ ϩⲓϫⲙ ⲡ ⲕⲁϩ . ⲛ ⲧ ϩⲉ ⲉⲧⲉ ⲟⲩⲛ ϩⲁϩ ⲛ ⲛⲟⲩⲧⲉ ϩⲓ ϩⲁϩ ⲛ ϫⲟⲉⲓⲥ . ⲁⲛⲟⲛ ⲟⲩ ⲛⲟⲩⲧⲉ ⲛ ⲟⲩⲱⲧ ⲡ ⲉⲧ ϣⲟⲟⲡ ⲛⲁ ⲛ ⲡ ⲉⲓⲱⲧ ⲡ ⲉⲛⲧ ⲁ ⲡ ⲧⲏⲣϥ ϣⲱⲡⲉ ⲉⲃⲟⲗ ⲙⲙⲟ ϥ ⲁⲩⲱ ⲁⲛⲟⲛ ⲉϩⲟⲩⲛ ⲉⲣⲟ ϥ ⲙⲛ ⲟⲩ ϫⲟⲉⲓⲥ ⲛ ⲟⲩⲱⲧ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ ⲡ ⲉⲧⲉⲣⲉ ⲡ ⲧⲏⲣϥ ϣⲟⲟⲡ ⲉⲧⲃⲏⲏⲧ ϥ ⲁⲩⲱ ⲁⲛⲟⲛ ⲉⲃⲟⲗ ϩⲓⲧⲟⲟⲧ ϥ . ⲁⲗⲗⲁ ⲙ ⲡ ⲥⲟⲟⲩⲛ ϩⲛ ⲟⲩⲟⲛ ⲛⲓⲙ ⲁⲛ . ϩⲟⲓⲛⲉ ⲅⲁⲣ ϩⲙ ⲡ ⲧⲱⲡ ⲙ ⲡ ⲉⲓⲇⲱⲗⲟⲛ ϣⲁ ϩⲟⲩⲛ ⲉ ⲧⲉⲛⲟⲩ ⲥⲉ ⲟⲩⲱⲙ ϩⲱⲥ ϣⲱⲱⲧ ⲛ ⲉⲓⲇⲱⲗⲟⲛ ⲁⲩⲱ ⲧⲉⲩ ⲥⲩⲛⲉⲓⲇⲏⲥⲓⲥ ⲉ ⲥ ϭⲟⲟⲃ ⲥ ⲧⲱⲗⲙ . ⲙⲛ ϩⲣⲉ ⲇⲉ ⲛⲁ ⲡⲁⲣϩⲓⲥⲧⲁ ⲙⲙⲟ ⲛ ⲙ ⲡ ⲛⲟⲩⲧⲉ . ⲟⲩⲇⲉ ⲉⲛϣⲁⲛ ⲧⲙ ⲟⲩⲱⲙ ⲛ ⲧⲛ ⲛⲁ ϣⲱⲱⲧ ⲁⲛ . ⲟⲩⲇⲉ ⲉⲛϣⲁⲛ ⲟⲩⲱⲙ ⲛ ⲧⲛ ⲛⲁ ⲣ ϩⲟⲩⲟ ⲁⲛ . ϭⲱϣⲧ ⲇⲉ ⲙⲏⲡⲱⲥ ⲛⲧⲉ ⲧⲉⲓ ⲉⲝⲟⲩⲥⲓⲁ ⲛⲧⲉ ⲧⲏⲩⲧⲛ ϣⲱⲡⲉ ⲛ ϫⲣⲟⲡ ⲛ ⲛ ⲉⲧ ϭⲟⲟⲃ . ⲉⲣϣⲁⲛ ⲟⲩⲁ ⲅⲁⲣ ⲛⲁⲩ ⲉⲣⲟ ⲕ ⲡ ⲉⲧⲉ ⲟⲩⲛⲧⲁ ϥ ⲙⲙⲁⲩ ⲙ ⲡ ⲥⲟⲟⲩⲛ ⲉ ⲕ ⲛⲏϫ ϩⲛ ⲟⲩ ⲙⲁ ⲛ ⲉⲓⲇⲱⲗⲟⲛ ⲉ ⲩ ϭⲱⲃ ⲡⲉ . ⲙⲏ ⲛ ⲧⲉϥ ⲥⲩⲛⲓⲇⲏⲥⲓⲥ ⲛⲁ ⲕⲱⲧ ⲁⲛ ⲉ ⲟⲩⲱⲙ ⲛ ⲛ ϣⲱⲱⲧ ⲛ ⲛ ⲉⲓⲇⲱⲗⲟⲛ . ϥ ⲛⲁ ϩⲉ ⲅⲁⲣ ⲉⲃⲟⲗ ⲛϭⲓ ⲡ ⲉⲧ ϭⲟⲟⲃ ϩⲙ ⲡⲉⲕ ⲥⲟⲟⲩⲛ . ⲡ ⲥⲟⲛ ⲉⲛⲧ ⲁ ⲡⲉ ⲭⲣⲓⲥⲧⲟⲥ ⲙⲟⲩ ϩⲁⲣⲟ ϥ . ⲧⲁⲓ ⲇⲉ ⲧⲉ ⲧ ϩⲉ ⲉ ⲧⲉⲧⲛ ⲣ ⲛⲟⲃⲉ ⲉ ⲛⲉ ⲥⲛⲏⲩ . ⲉ ⲧⲉⲧⲛ ⲣⲱϩⲧ ⲛ ⲧⲉⲩ ⲥⲩⲛⲓⲇⲏⲥⲓⲥ ⲉ ⲥ ϭⲟⲟⲃ ⲧⲉⲧⲛ ⲣ ⲛⲟⲃⲉ ⲉ ⲡⲉ ⲭⲣⲓⲥⲧⲟⲥ . ⲉⲧⲃⲉ ⲡⲁⲓ ⲉϣϫⲉ ⲟⲩ ϩⲣⲉ ⲧ ⲉⲧ ⲛⲁ ⲥⲕⲁⲛⲇⲁⲗⲓⲍⲉ ⲙ ⲡⲁ ⲥⲟⲛ ⲛⲛ ⲁ ⲟⲩⲉⲙ ⲁϥ ϣⲁ ⲉⲛⲉϩ ϫⲉ ⲛⲛⲉ ⲓ ⲥⲕⲁⲛⲇⲁⲗⲓⲍⲉ ⲙ ⲡⲁ ⲥⲟⲛ .
ⲉⲧⲃⲉ ⲛ ⲉⲛⲧ ⲁ ⲧⲉⲧⲛ ⲥϩⲁⲓ ⲥⲟⲩ ⲇⲉ ⲛⲁ ⲓ ⲛⲁⲛⲟⲩ ⲥ ⲙ ⲡ ⲣⲱⲙⲉ ⲉ ⲧⲙ ϫⲱϩ ⲉ ⲥϩⲓⲙⲉ . ⲉⲧⲃⲉ ⲙ ⲡⲟⲣⲛⲉⲓⲁ ⲇⲉ ⲙⲁⲣⲉ ⲡ ⲟⲩⲁ ⲡ ⲟⲩⲁ ϫⲓ ⲛⲁ ϥ ⲛ ⲧⲉϥ ⲥϩⲓⲙⲉ . ⲁⲩⲱ ⲙⲁⲣⲉ ⲧ ⲟⲩⲉⲓ ⲧ ⲟⲩⲉⲓ ϫⲓ ⲛⲁ ⲥ ⲙ ⲡⲉⲥ ϩⲁⲓ . ⲡ ϩⲟⲟⲩⲧ ⲙⲁⲣⲉ ϥ ϯ ⲙ ⲡ ⲉⲧ‎ ⲉⲣⲟ ϥ ⲛ ⲧⲉϥ ⲥϩⲓⲙⲉ . ϩⲟⲙⲟⲓⲱⲥ ⲇⲉ ⲧ ⲕⲉ ⲥϩⲓⲙⲉ ⲙⲁⲣⲉ ⲥ ϯ ⲙ ⲡ ⲉⲧ ⲉⲣⲟ ⲥ ⲙ ⲡⲉⲥ ϩⲁⲓ . ⲧⲉ ⲥϩⲓⲙⲉ ⲟ ⲙ ⲡ ϫⲟⲉⲓⲥ ⲁⲛ ⲙ ⲡⲉⲥ ⲥⲱⲙⲁ ⲁⲗⲗⲁ ⲡⲉⲥ ϩⲁⲓ ⲡⲉ . ϩⲟⲙⲟⲓⲱⲥ ⲇⲉ ⲙ ⲡ ϩⲁⲓ ⲟ ⲙ ⲡ ϫⲟⲉⲓⲥ ⲁⲛ ⲙ ⲡⲉϥ ⲥⲱⲙⲁ . ⲁⲗⲗⲁ ⲧⲉϥ ⲥϩⲓⲙⲉ ⲧⲉ . ⲙⲡⲣ ϥⲉϭ ⲛⲉⲧⲛ ⲉⲣⲏⲩ ⲉⲓⲙⲏⲧⲓ ϩⲛ ⲟⲩ ϣⲱⲛⲃ ⲡⲣⲟⲥ ⲟⲩⲟⲉⲓϣ ϫⲉ ⲉⲧⲉⲧⲛⲉ ⲥⲣϥⲉ ⲉ ⲡⲉ ϣⲗⲏⲗ . ⲁⲩⲱ ⲟⲛ ⲛ ⲧⲉⲧⲛ ⲉⲓ ⲉⲧ ⲟⲩⲉⲛ ⲛⲉⲧⲛ ⲉⲣⲏⲩ ϫⲉ ⲛⲛⲉ ⲡ ⲥⲁⲧⲁⲛⲁⲥ ⲡⲉⲓⲣⲁⲍⲉ ⲙⲙⲱ ⲧⲛ ⲉⲧⲃⲉ ⲧⲉⲧⲛ ⲙⲛⲧ ⲁⲧ ⲁⲙⲁϩⲧⲉ . ⲡⲁⲓ ⲇⲉ ⲉ ⲓ ϫⲱ ⲙⲙⲟ ϥ ⲕⲁⲧⲁ ⲟⲩ ⲥⲩⲛⲅⲛⲱⲙⲏ . ⲛ ⲕⲁⲧⲁ ⲟⲩⲉϩ ⲥⲁϩⲛⲉ ⲁⲛ . ϯ ⲟⲩⲱϣ ⲅⲁⲣ ⲉ ⲧⲣⲉ ⲣⲱⲙⲉ ⲛⲓⲙ ϣⲱⲡⲉ ⲛ ⲧⲁ ϩⲉ ⲁⲗⲗⲁ ⲟⲩⲛⲧⲉ ⲡ ⲟⲩⲁ ⲡ ⲟⲩⲁ ⲟⲩ ⲭⲁⲣⲓⲥⲙⲁ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲟⲩⲁ ⲙⲉⲛ ϩⲓ ⲛⲁⲓ ⲕⲉⲧ ⲇⲉ ⲛ ⲧⲉⲓ ϩⲉ . ϯ ϫⲱ ⲇⲉ ⲙⲙⲟ ⲥ ⲛ ⲛ ⲉⲧⲉ ⲙⲛⲧ ⲟⲩ ⲥϩⲓⲙⲉ ⲙⲛ ⲛⲉ ⲭⲏⲣⲁ ϫⲉ ⲛⲁⲛⲟⲩ ⲥ ⲛⲁ ⲩ ⲉ ϭⲱ ⲛ ⲧⲁ ϩⲉ ϩⲱ . ⲉϣⲱⲡⲉ ⲇⲉ ⲉ ⲛ ⲥⲉ ⲛⲁ ⲉϣ ⲉⲅⲕⲣⲁⲧⲉⲩⲉ ⲁⲛ ⲙⲙⲟ ⲟⲩ ⲙⲁⲣ ⲟⲩ ϫⲓ . ⲛⲁⲛⲟⲩ ϫⲓ ⲅⲁⲣ ⲉϩⲟⲩⲉ ⲣⲱⲕϩ . ⲛ ⲉⲛⲧ ⲁ ⲩ ϫⲓ ⲇⲉ ϯ ⲡⲁⲣⲁⲅⲅⲉⲓⲗⲉ ⲛⲁ ⲩ ⲁⲛⲟⲕ ⲁⲛ ⲁⲗⲗⲁ ⲡ ϫⲟⲉⲓⲥ ⲉ ⲧⲙ ⲧⲣⲉ ⲧⲉ ⲥϩⲓⲙⲉ ⲡⲱⲣϫ ⲉ ⲡⲉⲥ ϩⲁⲓ . ⲉϣⲱⲡⲉ ⲇⲉ ⲉⲥϣⲁⲛ ⲡⲱⲣϫ ⲙⲁⲣⲉ ⲥ ϭⲱ ⲛ ⲧⲉⲓ ϩⲉ . ⲏ ⲛ ⲥ ϩⲱⲧⲡ ⲉ ⲡⲉⲥ ϩⲁⲓ . ⲁⲩⲱ ⲡ ϩⲟⲟⲩⲧ ⲉ ⲧⲙ ⲧⲣⲉ ϥ ⲕⲱ ⲛⲥⲱ ϥ ⲛ ⲧⲉϥ ⲥϩⲓⲙⲉ . ϯ ϫⲱ ⲇⲉ ⲙⲙⲟ ⲥ ⲙ ⲡ ⲕⲉ ⲥⲉⲉⲡⲉ ⲁⲛⲟⲕ ⲙ ⲡ ϫⲟⲉⲓⲥ ⲁⲛ ϫⲉ ⲉϣⲱⲡⲉ ⲟⲩ ⲥⲟⲛ ⲉ ⲩⲛⲧⲁ ϥ ⲙⲙⲁⲩ ⲛ ⲟⲩ ⲥϩⲓⲙⲉ ⲛ ⲁⲡⲓⲥⲧⲟⲥ ⲁⲩⲱ ⲉ ⲥ ⲟⲩⲱϣ ⲉ ϭⲱ ⲛⲙⲙⲁ ϥ ⲙⲡⲣⲧⲣⲉ ϥ ⲗⲟ ϩⲁⲣⲟ ⲥ . ⲁⲩⲱ ⲉϣⲱⲡⲉ ⲟⲩ ⲥϩⲓⲙⲉ ⲉ ⲩⲛⲧⲁ ⲥ ⲙⲙⲁⲩ ⲛ ⲟⲩ ϩⲁⲓ ⲛ ⲁⲡⲓⲥⲧⲟⲥ ⲉ ϥ ⲟⲩⲱϣ ⲉ ϭⲱ ⲛⲙⲙⲁ ⲥ ⲙⲡⲣⲧⲣⲉ ⲥ ⲗⲟ ϩⲁ ⲡ ϩⲁⲓ . ⲁ ϥ ⲧⲃⲃⲟ ⲅⲁⲣ ⲛϭⲓ ⲡ ϩⲁⲓ ⲛ ⲁⲡⲓⲥⲧⲟⲥ ϩⲛ ⲧⲉ ⲥϩⲓⲙⲉ ⲁⲩⲱ ⲁ ⲥ ⲧⲃⲃⲟ ⲛϭⲓ ⲧⲉ ⲥϩⲓⲙⲉ ⲛ ⲁⲡⲓⲥⲧⲟⲥ ϩⲙ ⲡ ⲥⲟⲛ ⲉϣϫⲉ ⲙ ⲡⲉⲉⲓ ⲉ ⲛⲉⲧⲛ ϣⲏⲣⲉ ϩⲉⲛ ⲁⲕⲁⲑⲁⲣⲧⲟⲛ ⲛⲉ ⲧⲉⲛⲟⲩ ⲇⲉ ⲥⲉ ⲟⲩⲁⲁⲃ . ⲉϣϫⲉ ⲡ ⲁⲡⲓⲥⲧⲟⲥ ⲇⲉ ⲛⲁ ⲡⲱⲣϫ ⲙⲁⲣⲉ ϥ ⲡⲱⲣϫ ⲉ ⲛ ϥ ⲟ ⲁⲛ ⲛ ϩⲙϩⲁⲗ ⲛϭⲓ ⲡ ⲥⲟⲛ ⲏ ⲧ ⲥⲱⲛⲉ ϩⲛ ⲛⲉⲉⲓ ϩⲱⲃ ⲛ ⲧⲉⲓ ⲙⲓⲛⲉ ⲛⲧ ⲁ ⲡ ϫⲟⲉⲓⲥ ⲅⲁⲣ ⲧⲁϩⲙ ⲛ ϩⲛ ⲟⲩ ⲉⲓⲣⲏⲛⲏ . ⲟⲩ ⲅⲁⲣ ⲡ ⲉⲧⲉⲣⲉ ⲥⲟⲟⲩⲛ ⲙⲙⲟ ϥ ⲧⲉ ⲥϩⲓⲙⲉ . ⲙⲏ ⲧⲉ ⲛⲁ ϣ ⲧⲟⲩϫⲉ ⲡⲟⲩ ϩⲁⲓ . ⲁⲩⲱ ⲟⲩ ⲡ ⲉⲧ ⲕ ⲥⲟⲟⲩⲛ ⲙⲙⲟ ϥ ⲡ ϩⲁⲓ ⲙⲏ ⲕ ⲛⲁ ϣ ⲧⲟⲩϫⲉ ⲧⲉⲕ ⲥϩⲓⲙⲉ . ⲉⲓ ⲙⲏ ⲛ ⲧ ϩⲉ ⲉⲛⲧ ⲁ ⲡ ϫⲟⲉⲓⲥ ⲧⲉϣ ⲡ ⲟⲩⲁ ⲡ ⲟⲩⲁ ⲙⲙⲟ ⲥ . ⲡ ⲟⲩⲁ ⲡ ⲟⲩⲁ ⲛ ⲧ ϩⲉ ⲉⲛⲧ ⲁ ⲡ ⲛⲟⲩⲧⲉ ⲧⲁϩⲙ ⲉϥ ⲙⲁⲣⲉ ϥ ⲙⲟⲟϣⲉ ⲙⲙⲟ ⲥ . ⲁⲩⲱ ⲧⲁⲓ ⲧⲉ ⲧ ϩⲉ ⲉ ϯ ⲧⲱϣ ⲙⲙⲟ ⲥ ϩⲛ ⲛ ⲉⲕⲕⲗⲏⲥⲓⲁ ⲛⲓⲙ . ⲁ ⲩ ⲧⲉϩⲙ ⲟⲩⲁ ⲉ ϥ ⲥⲃⲃⲏⲩ ⲙⲡⲣⲧⲣⲉ ϥ ϩⲟⲃⲥ ϥ . ⲁ ⲩ ⲧⲉϩⲙ ⲟⲩⲁ ⲉ ϥ ⲟ ⲛ ⲁⲧ ⲥⲃⲃⲉ ⲙⲡⲣⲧⲣⲉ ϥ ⲥⲃⲃⲏⲧ ϥ . ⲡ ⲥⲃⲃⲉ ⲟⲩ ⲗⲁⲁⲩ ⲡⲉ ⲁⲩⲱ ⲧ ⲙⲛⲧ ⲁⲧ ⲥⲃⲃⲉ ⲟⲩ ⲗⲁⲁⲩ ⲧⲉ . ⲁⲗⲗⲁ ⲡ ϩⲁⲣⲉϩ ⲉ ⲛ ⲉⲛⲧⲟⲗⲏ ⲙ ⲡ ⲛⲟⲩⲧⲉ ⲡⲉ . ⲡ ⲟⲩⲁ ⲡ ⲟⲩⲁ ϩⲙ ⲡ ⲧⲱϩⲙ ⲉⲛⲧ ⲁ ⲩ ⲧⲁϩⲙ ⲉϥ ⲛϩⲏⲧ ϥ ⲙⲁⲣⲉ ϥ ϭⲱ ⲛϩⲏⲧ ϥ . ⲁ ⲩ ⲧⲁϩⲙ ⲉⲕ ⲉ ⲕ ⲟ ⲛ ϩⲙϩⲁⲗ ⲙⲡⲣⲧⲣⲉ ϥ ⲣ ⲣⲟⲟⲩϣ ⲛⲁ ⲕ . ⲁⲗⲗⲁ ⲕⲁⲛ ⲉϣⲱⲡⲉ ⲟⲩⲛ ϭⲟⲙ ⲙⲙⲟ ⲕ ⲉ ⲣ ⲣⲙϩⲉ ⲭⲣⲱ ⲛϩⲟⲩⲟ . ⲡ ϩⲙϩⲁⲗ ⲅⲁⲣ ⲉⲛⲧ ⲁ ⲩ ⲧⲁϩⲙ ⲉϥ ϩⲙ ⲡ ϫⲟⲉⲓⲥ ⲡⲁ ⲡ ⲉⲗⲉⲩⲑⲉⲣⲟⲥ ⲙ ⲡ ϫⲟⲉⲓⲥ ⲡⲉ . ϩⲟⲙⲟⲓⲱⲥ ⲡ ⲣⲙ ϩⲉ ⲉⲛⲧ ⲁ ⲩ ⲧⲁϩⲙ ⲉϥ ⲡ ϩⲙϩⲁⲗ ⲙ ⲡⲉ ⲭⲣⲓⲥⲧⲟⲥ ⲡⲉ . ⲁ ⲩ ϣⲉⲡ ⲧⲏⲩⲧⲛ ϩⲁ ⲟⲩ ⲁⲥⲟⲩ ⲙⲡⲣ ϣⲱⲡⲉ ⲛ ϩⲙϩⲁⲗ ⲛ ⲣⲱⲙⲉ . ⲡ ⲟⲩⲁ ⲡ ⲟⲩⲁ ϩⲙ ⲡ ⲉⲛⲧ ⲁ ⲩ ⲧⲁϩⲙ ⲉϥ ⲛϩⲏⲧ ϥ ⲛⲁ ⲥⲛⲏⲩ ⲙⲁⲣⲉ ϥ ϭⲱ ϩⲙ ⲡⲁⲓ ⲛⲛⲁϩⲣⲙ ⲡ ⲛⲟⲩⲧⲉ . ⲉⲧⲃⲉ ⲙ ⲡⲁⲣⲑⲉⲛⲟⲥ ⲇⲉ ⲙⲛⲧⲁ ⲓ ⲟⲩⲉϩ ⲥⲁϩⲛⲉ ⲙⲙⲁⲩ ⲛⲧⲉ ⲡ ϫⲟⲉⲓⲥ . ϯ ϯ ⲇⲉ ⲛ ⲟⲩ ⲅⲛⲱⲙⲏ ϩⲱⲥ ⲉ ⲁ ⲩ ⲛⲁ ⲛⲁ ⲓ ϩⲓⲧⲙ ⲡ ϫⲟⲉⲓⲥ ⲉ ⲣ ⲡⲓⲥⲧⲟⲥ . ϯ ⲙⲉⲉⲩⲉ ϭⲉ ϫⲉ ⲛⲁⲛⲟⲩ ⲡⲁⲓ ⲉⲧⲃⲉ ⲧ ⲁⲛⲁⲅⲕⲏ ⲉⲧ ϣⲟⲟⲡ . ϫⲉ ⲛⲁⲛⲟⲩ ⲥ ⲙ ⲡ ⲣⲱⲙⲉ ⲉ ϭⲱ ⲛ ⲧⲉⲓ ϩⲉ . ⲕ ⲙⲏⲣ ⲉ ⲥϩⲓⲙⲉ ⲙⲡⲣ ϣⲓⲛⲉ ⲛⲥⲁ ⲃⲱⲗ ⲕ ⲃⲏⲗ ⲉⲃⲟⲗ ⲛ ⲥϩⲓⲙⲉ ⲙⲡⲣ ϣⲓⲛⲉ ⲛⲥⲁ ⲥϩⲓⲙⲉ . ⲉϣⲱⲡⲉ ⲇⲉ ⲉⲕϣⲁⲛ ϫⲓ ⲙⲡ ⲕ ⲣ ⲛⲟⲃⲉ ⲁⲩⲱ ⲉⲥϣⲁⲛ ϫⲓ ⲛϭⲓ ⲧ ⲡⲁⲣⲑⲉⲛⲟⲥ ⲙⲡ ⲥ ⲣ ⲛⲟⲃⲉ ⲛⲁⲓ ⲇⲉ ⲛ ⲧⲉⲉⲓ ⲙⲓⲛⲉ ⲛⲁ ϣⲉⲡ ⲑⲗⲓⲯⲓⲥ ϩⲛ ⲧⲉⲩ ⲥⲁⲣⲝ ⲁⲛⲟⲕ ⲇⲉ ϯ ϯ ⲥⲟ ⲉⲣⲱ ⲧⲛ . ⲡⲁⲓ ⲇⲉ ⲉ ⲓ ϫⲱ ⲙⲙⲟ ϥ ⲛⲁ ⲥⲛⲏⲩ ϫⲉ ⲡⲉ ⲩⲟⲉⲓϣ ⲛ ⲟⲗ ⲕ ⲡⲉ . ϫⲉⲕⲁⲁⲥ ϭⲉ ⲛ ⲕⲟⲟⲩⲉ ⲉⲧⲉ ⲩⲛⲧ ⲟⲩ ⲥϩⲓⲙⲉ ⲙⲙⲁⲩ ⲛ ⲥⲉ ⲣ ⲑ ⲉ ⲛ ⲛ ⲉⲧⲉ ⲙⲛⲧⲁ ⲩ . ⲁⲩⲱ ⲛ ⲉⲧ ⲣⲓⲙⲉ ϩⲱⲥ ⲉ ⲛ ⲥⲉ ⲣⲓⲙⲉ ⲁⲛ . ⲁⲩⲱ ⲛ ⲉⲧ ⲣⲁϣⲉ ϩⲱⲥ ⲉ ⲛ ⲥⲉ ⲣⲁϣⲉ ⲁⲛ . ⲁⲩⲱ ⲛ ⲉⲧ ϣⲱⲡ ϩⲱⲥ ⲉ ⲛ ⲥⲉ ⲁⲙⲁϩⲧⲉ ⲁⲛ . ⲁⲩⲱ ⲛ ⲉⲧ ⲭⲣⲱ ⲙ ⲡⲉⲉⲓ ⲕⲟⲥⲙⲟⲥ ϩⲱⲥ ⲉ ⲛ ⲥⲉ ⲭⲣⲱ ⲁⲛ . ϥ ⲛⲁ ⲡⲁⲣⲁⲅⲉ ⲅⲁⲣ ⲛϭⲓ ⲡⲉ ⲥⲭⲏⲙⲁ ⲙ ⲡⲉⲓ ⲕⲟⲥⲙⲟⲥ . ϯ ⲟⲩⲉϣ ⲧⲏⲩⲧⲛ ⲇⲉ ⲉ ⲧⲣⲉ ⲧⲉⲧⲛ ϣⲱⲡⲉ ⲛ ⲁⲧ ⲣⲟⲟⲩϣ . ⲡ ⲉⲧⲉ ⲙⲛⲧ ϥ ⲥϩⲓⲙⲉ ϥ ϥⲓ ⲣⲟⲟⲩϣ ⲉ ⲛⲁ ⲡ ϫⲟⲉⲓⲥ ϫⲉ ⲉ ϥ ⲛⲁ ⲁⲣⲉⲥⲕⲉ ⲙ ⲡ ϫⲟⲉⲓⲥ ⲛ ⲁϣ ⲛ ϩⲉ . ⲡ ⲉⲛⲧ ⲁ ϥ ϫⲓ ⲇⲉ ϥ ϥⲓ ⲣⲟⲟⲩϣ ⲉ ⲛⲁ ⲡ ⲕⲟⲥⲙⲟⲥ ϫⲉ ⲉ ϥ ⲛⲁ ⲁⲣⲉⲥⲕⲉ ⲛ ⲧⲉϥ ⲥϩⲓⲙⲉ ⲛ ⲁϣ ⲛ ϩⲉ . ⲁⲩⲱ ϥ ⲡⲏϣ ⲁⲩⲱ ⲧⲉ ⲥϩⲓⲙⲉ ⲉⲧⲉ ⲙⲛⲧ ⲥ ϩⲁⲓ ⲙⲛ ⲧ ⲡⲁⲣⲑⲉⲛⲟⲥ ϥⲓ ⲣⲟⲟⲩϣ ⲉ ⲛⲁ ⲡ ϫⲟⲉⲓⲥ ϫⲉⲕⲁⲁⲥ ⲉⲥⲉ ϣⲱⲡⲉ ⲉ ⲥ ⲟⲩⲁⲁⲃ ϩⲙ ⲡⲉⲥ ⲥⲱⲙⲁ ⲙⲛ ⲡⲉⲥ ⲡⲛⲉⲩⲙⲁ ⲧ ⲉⲛⲧ ⲁ ⲥ ϫⲓ ϩⲁⲓ ⲇⲉ ϥⲓ ⲣⲟⲟⲩϣ ⲉ ⲛⲁ ⲡ ⲕⲟⲥⲙⲟⲥ ϫⲉ ⲛ ⲁϣ ⲛ ϩⲉ ⲉ ⲥ ⲛⲁ ⲁⲣⲉⲥⲕⲉ ⲙ ⲡⲉⲥ ϩⲁⲓ . ⲉ ⲓ ϫⲱ ⲇⲉ ⲙ ⲡⲁⲓ ⲉ ⲧⲉⲧⲛ ⲛⲟϥⲣⲉ . ϫⲉⲕⲁⲁⲥ ⲁⲛ ⲉⲓⲉ ϯ ⲛ ⲟⲩ ⲉⲗⲱ ⲉ ϩⲏⲧ ⲧⲏⲩⲧⲛ ⲁⲗⲗⲁ ⲡⲣⲟⲥ ⲟⲩ ⲧⲥⲁⲛⲟ ⲙⲛ ⲧ ϭⲓⲛ ⲁϩⲉⲣⲁⲧ ⲕ ⲉ ⲡ ϫⲟⲉⲓⲥ ⲕⲁⲗⲱⲥ ⲁϫⲛ ⲣⲟⲟⲩϣ ⲉϣϫⲉ ⲟⲩⲛ ⲟⲩⲁ ⲇⲉ ϫⲱ ⲙⲙⲟ ⲥ ϫⲉ ϥ ϣⲓⲡⲉ ⲉϫⲛ ⲧⲉϥ ϣⲉⲉⲣⲉ ⲉϣⲱⲡⲉ ⲁ ⲥ ⲣ ⲛⲟϭ ⲁⲩⲱ ⲧⲁⲓ ⲧⲉ ⲧ ϩⲉ ⲉⲧ ϣϣⲉ ⲉϣⲱⲡⲉ ⲡ ⲉⲧ ϥ ⲟⲩⲁϣ ϥ ⲙⲁⲣⲉ ϥ ⲁⲁ ϥ ⲛ ϥ ⲣ ⲛⲟⲃⲉ ⲁⲛ ⲙⲁⲣ ⲟⲩ ϫⲓ . ⲡ ⲉⲛⲧ ⲁ ϥ ⲁϩⲉ ⲇⲉ ⲉⲣⲁⲧ ϥ ϩⲙ ⲡⲉϥ ϩⲏⲧ ⲉ ϥ ⲧⲁϫⲣⲏⲩ ⲉ ⲙⲛ ϩⲧⲟⲣ ⲉⲣⲟ ϥ . ⲟⲩⲛⲧ ϥ ⲉⲝⲟⲩⲥⲓⲁ ⲇⲉ ⲙⲙⲁⲩ ⲉⲧⲃⲉ ⲡⲉϥ ⲟⲩⲱϣ ⲙⲙⲓⲛⲙⲙⲟ ϥ . ⲁⲩⲱ ⲁ ϥ ⲕⲣⲓⲛⲉ ⲙ ⲡⲁⲓ ϩⲙ ⲡⲉϥ ϩⲏⲧ ⲉ ϩⲁⲣⲉϩ ⲉ ⲧⲉϥ ϣⲉⲉⲣⲉ ⲕⲁⲗⲱⲥ ϥ ⲛⲁ ⲁⲁ ⲥ . ϩⲱⲥⲧⲉ ⲡ ⲉⲧ ⲛⲁ ϯ ⲧⲉϥ ϣⲉⲉⲣⲉ ⲛ ϩⲁⲓ ⲕⲁⲗⲱⲥ ϥ ⲛⲁ ⲁⲁ ⲥ . ⲁⲩⲱ ⲡ ⲉⲧⲉ ⲛ ϥ ⲛⲁ ⲧⲁⲁ ⲥ ⲁⲛ ⲉ ϥ ⲛⲁ ⲣ ⲟⲩ ϩⲟⲩⲟ . ⲧⲉ ⲥϩⲓⲙⲉ ⲙⲏⲣ ⲉ ⲡ ϩⲟⲥⲟⲛ ⲡⲉ ⲩⲟⲉⲓϣ ⲡⲉⲥ ϩⲁⲓ ⲟⲛϩ ⲉⲣϣⲁⲛ ⲡⲉⲥ ϩⲁⲓ ⲇⲉ ⲙⲟⲩ ⲟⲩ ⲣⲙϩⲏ ⲧⲉ ⲉ ϩⲙⲟⲟⲥ ⲙⲛ ⲡ ⲉⲧⲉ ϩⲛⲁ ⲥ ⲙⲟⲛⲟⲛ ϩⲙ ⲡ ϫⲟⲉⲓⲥ . ⲛⲁⲓⲁⲧ ⲥ ⲇⲉ ⲛϩⲟⲩⲟ ⲉⲥϣⲁⲛ ϭⲱ ⲛ ⲧⲉⲉⲓ ϩⲉ ⲕⲁⲧⲁ ⲧⲁ ⲅⲛⲱⲙⲏ . ϯ ϫⲱ ⲅⲁⲣ ⲙⲙⲟ ⲥ ϩⲱ ϫⲉ ⲟⲩⲛⲧⲁ ⲓ ⲙⲙⲁⲩ ⲙ ⲡⲉ ⲡⲛⲉⲩⲙⲁ ⲙ ⲡ ⲛⲟⲩⲧⲉ .
ⲙⲏ ⲁⲛⲅ ⲟⲩ ⲣⲙϩⲉ ⲁⲛ ⲙⲏ ⲁⲛⲅ ⲟⲩ ⲁⲡⲟⲥⲧⲟⲗⲟⲥ ⲁⲛ ⲙⲏ ⲙⲡ ⲓ ⲛⲁⲩ ⲉ ⲓⲏⲥⲟⲩⲥ ⲡⲉⲛ ϫⲟⲉⲓⲥ ⲙⲏ ⲛⲧⲱⲧⲛ ⲁⲛ ⲡⲉ ⲡⲁ ϩⲱⲃ ϩⲙ ⲡ ϫⲟⲉⲓⲥ . ⲉϣϫⲉ ⲁⲛⲅ ⲟⲩ ⲁⲡⲟⲥⲧⲟⲗⲟⲥ ⲁⲛ ⲛ ϩⲉⲛ ⲕⲟⲟⲩⲉ . ⲁⲗⲗⲁ ⲁⲛⲅ ⲟⲩⲁ ⲛⲏ ⲧⲛ . ⲧⲉ ⲥⲫⲣⲁⲅⲓⲥ ⲅⲁⲣ ⲛ ⲧⲁ ⲙⲛⲧ ⲁⲡⲟⲥⲧⲟⲗⲟⲥ ⲛⲧⲱⲧⲛ ⲡⲉ ϩⲙ ⲡ ϫⲟⲉⲓⲥ . ⲧⲁⲓ ⲧⲉ ⲧⲁ ⲁⲡⲟⲗⲟⲅⲓⲁ ⲛ ⲛ ⲉⲧ ⲁⲛⲁⲕⲣⲓⲛⲉ ⲙⲙⲟ ⲓ . ⲙⲏ ⲙⲛⲧⲁ ⲛ ⲧ ⲉⲝⲟⲩⲥⲓⲁ ⲛ ⲟⲩⲱⲙ ϩⲓ ⲥⲱ . ⲙⲏ ⲙⲛⲧⲁ ⲛ ⲧ ⲉⲝⲟⲩⲥⲓⲁ ⲉ ⲧⲣⲉ ⲩ ⲥⲱⲛⲉ ⲛ ⲥϩⲓⲙⲉ ⲟⲩⲁϩ ⲥ ⲛⲥⲱ ⲛ ⲛ ⲧ ϩⲉ ⲛ ⲛ ⲕⲉ ⲁⲡⲟⲥⲧⲟⲗⲟⲥ ⲙⲛ ⲛⲉ ⲥⲛⲏⲩ ⲙ ⲡ ϫⲟⲉⲓⲥ ⲁⲩⲱ ⲕⲏⲫⲁⲥ . ϫⲛ ⲙⲙⲟⲛ ⲁⲛⲟⲕ ⲙⲁⲩⲁⲁ ⲧ ⲙⲛ ⲃⲁⲣⲛⲁⲃⲁⲥ ⲙⲛⲧⲁ ⲛ ⲧ ⲉⲝⲟⲩⲥⲓⲁ ⲙⲙⲁⲩ ⲉ ⲧⲙ ⲣ ϩⲱⲃ . ⲛⲓⲙ ⲡⲉ ⲉ ϣⲁ ϥ ⲣ ⲙⲁⲧⲟⲓ ϩⲛ ⲛⲉϥ ⲟⲯⲱⲛⲓⲟⲛ ⲙⲙⲓⲛⲙⲙⲟ ϥ ⲉⲛⲉϩ . ⲛⲓⲙ ⲡⲉ ϣⲁ ϥ ⲧⲱϭⲉ ⲛ ⲟⲩ ⲙⲁ ⲛ ⲉⲗⲟⲟⲗⲉ ⲛ ϥ ⲧⲙ ⲟⲩⲱⲙ ⲙ ⲡⲉϥ ⲕⲁⲣⲡⲟⲥ . ⲛⲓⲙ ⲡⲉ ϣⲁ ϥ ⲙⲟⲟⲛⲉ ⲛ ⲟⲩ ⲟϩⲉ ⲛ ϥ ⲧⲙ ⲟⲩⲱⲙ ⲙ ⲡⲉϥ ⲉⲣⲱⲧⲉ . ⲙⲏ ⲕⲁⲧⲁ ⲣⲱⲙⲉ ⲉ ⲓ ϫⲱ ⲛ ⲛⲁⲓ . ⲏ ⲙⲉⲣⲉ ⲡ ⲕⲉ ⲛⲟⲙⲟⲥ ϫⲉ ⲛⲁⲓ . ϥ ⲥⲏϩ ⲅⲁⲣ ϩⲙ ⲡ ⲛⲟⲙⲟⲥ ⲙ ⲙⲱⲩⲥⲏⲥ ϫⲉ ⲛⲛⲉ ⲕ ϣⲃⲧ ⲟⲩ ⲙⲁⲥⲉ ⲉ ϥ ϩⲓ . ⲙⲏ ⲡ ⲣⲟⲟⲩϣ ⲙ ⲡ ⲛⲟⲩⲧⲉ ⲡⲉ ϩⲁ ⲛ ⲉϩⲟⲟⲩ ϫⲛ ⲉ ϥ ϫⲱ ⲙⲙⲟ ⲥ ⲉⲧⲃⲏⲏⲧ ⲛ . ⲛⲧ ⲁ ⲩ ⲥⲁϩ ϥ ⲅⲁⲣ ⲉⲧⲃⲏⲏⲧ ⲛ ϫⲉ ϣϣⲉ ⲉ ⲡ ⲉⲧ ⲥⲕⲁⲓ ⲉ ⲥⲕⲁⲓ ⲉϫⲛ ⲟⲩ ϩⲉⲗⲡⲓⲥ . ⲁⲩⲱ ⲡ ⲉⲧ ϩⲓ ⲉϫⲛ ⲟⲩ ϩⲉⲗⲡⲓⲥ ⲉ ⲧⲣⲉ ϥ ⲙⲉⲧⲉⲭⲉ . ⲉϣϫⲉ ⲁⲛⲟⲛ ⲁ ⲛ ϫⲟ ⲛⲏ ⲧⲛ ⲛ ⲛⲉ ⲡⲛⲉⲩⲙⲁⲧⲓⲕⲟⲛ ⲟⲩ ⲛⲟϭ ⲡⲉ . ⲉϣϫⲉ ⲁⲛⲟⲛ ⲡ ⲉⲧ ⲛⲁ ⲱϩⲥ ⲛ ⲛⲉⲧⲛ ⲥⲁⲣⲕⲓⲕⲟⲛ . ⲉϣϫⲉ ⲟⲩⲛ ϩⲉⲛ ⲕⲟⲟⲩⲉ ⲙⲉⲧⲉⲭⲉ ⲉ ⲧⲉⲧⲛ ⲉⲝⲟⲩⲥⲓⲁ ⲛ ϩⲟⲩⲟ ϭⲉ ⲁⲛ ⲁⲛⲟⲛ ⲁⲗⲗⲁ ⲙⲡ ⲛ ⲭⲣⲱ ⲛ ⲧⲉⲉⲓ ⲉⲝⲟⲩⲥⲓⲁ ⲁⲗⲗⲁ ⲉ ⲛ ϥⲓ ϩⲁ ϩⲱⲃ ⲛⲓⲙ ϫⲉⲕⲁⲁⲥ ⲉⲛⲛⲉ ⲛ ϯ ⲛ ⲟⲩ ϫⲣⲟⲡ ⲙ ⲡ ⲉⲩⲁⲅⲅⲉⲗⲓⲟⲛ ⲙ ⲡⲉ ⲭⲣⲓⲥⲧⲟⲥ . ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲛ ⲉⲧ ⲣ ϩⲱⲃ ⲉ ⲛⲉ ⲣⲡⲏⲩⲉ ⲉ ⲩ ⲟⲩⲱⲙ ⲉⲃⲟⲗ ϩⲛ ⲛⲁ ⲡ ⲣⲡⲉ . ⲛ ⲉⲧ ⲥⲣⲟϥⲧ ⲉ ⲡⲉ ⲑⲩⲥⲓⲁⲥⲧⲏⲣⲓⲟⲛ ⲉ ϣⲁ ⲩ ⲡⲱϣ ⲉϫⲱ ⲟⲩ ⲙⲛ ⲡⲉ ⲑⲩⲥⲓⲁⲥⲧⲏⲣⲓⲟⲛ . ⲧⲁⲓ ⲧⲉ ⲧ ϩⲉ ⲉⲛⲧ ⲁ ⲡ ϫⲟⲉⲓⲥ ⲧⲟϣ ⲥ ⲛ ⲛ ⲉⲧ ⲧⲁϣⲉ ⲟⲉⲓϣ ⲙ ⲡ ⲉⲩⲁⲅⲅⲉⲗⲓⲟⲛ ⲉ ⲱⲛϩ ⲉⲃⲟⲗ ⲙ ⲡ ⲉⲩⲁⲅⲅⲉⲗⲓⲟⲛ . ⲁⲛⲟⲕ ⲇⲉ ⲙⲡ ⲓ ⲭⲣⲱ ⲛ ⲗⲁⲁⲩ ⲛ ⲛⲁⲓ . ⲛⲧ ⲁ ⲓ ⲥⲉϩ ⲛⲁⲓ ⲇⲉ ⲁⲛ ϫⲉ ⲉⲩⲉ ϣⲱⲡⲉ ⲛ ⲧⲉⲉⲓ ϩⲉ ⲛϩⲏⲧ . ⲛⲁⲛⲟⲩ ⲥ ⲅⲁⲣ ⲛⲁ ⲓ ⲉ ⲧⲣ ⲁ ⲙⲟⲩ ⲉϩⲟⲩⲉ ⲡⲁ ϣⲟⲩϣⲟⲩ ⲉⲧⲉ ⲙⲛ ⲗⲁⲁⲩ ⲛⲁ ϣ ⲧⲣⲉ ϥ ϣⲱⲡⲉ ⲉ ϥ ϣⲟⲩⲉⲓⲧ . ⲉⲓϣⲁⲛ ⲉⲩⲁⲅⲅⲉⲗⲓⲍⲉ ⲅⲁⲣ ⲛ ⲟⲩ ϣⲟⲩϣⲟⲩ ⲛⲁ ⲓ ⲁⲛ ⲡⲉ . ⲟⲩ ϩⲧⲟⲣ ⲅⲁⲣ ⲉⲣⲟ ⲓ ⲡⲉ ⲟⲩⲟⲓ ⲅⲁⲣ ⲛⲁ ⲓ ⲡⲉ ⲉⲓϣⲁⲛ ⲧⲙ ⲉⲩⲁⲅⲅⲉⲗⲓⲍⲉ . ⲉϣϫⲉ ⲉ ϩⲛⲁ ⲓ ⲇⲉ ⲉ ⲓ ⲉⲓⲣⲉ ⲙ ⲡⲁⲓ ⲟⲩⲛⲧⲁ ⲓ ⲙⲙⲁⲩ ⲛ ⲟⲩ ⲃⲉⲕⲉ . ⲉϣϫⲉ ⲛ ϩⲛⲁ ⲓ ⲇⲉ ⲁⲛ ⲉⲓⲉ ⲛⲧ ⲁ ⲩ ⲧⲁⲛϩⲟⲩⲧ ⲉ ⲩ ⲟⲓⲕⲟⲛⲟⲙⲓⲁ . ⲁϣ ϭⲉ ⲡⲉ ⲡⲁ ⲃⲉⲕⲉ ϫⲉⲕⲁⲁⲥ ⲡⲉ ⲉ ⲓ ⲉⲩⲁⲅⲅⲉⲗⲓⲍⲉ ⲧⲁ ⲕⲁ ⲡ ⲉⲩⲁⲅⲅⲉⲗⲓⲟⲛ ⲛ ⲟⲩⲉϣ ⲛ ϫⲟ ⲉⲃⲟⲗ ⲉⲣⲟ ϥ ⲉ ⲧⲙ ⲧⲣ ⲁ ⲉⲓⲣⲉ ⲙ ⲡⲁ ϩⲧⲟⲣ ϩⲙ ⲡ ⲉⲩⲁⲅⲅⲉⲗⲓⲟⲛ . ⲉ ⲓ ⲟ ⲅⲁⲣ ⲛ ⲣⲙ ϩⲉ ϩⲛ ϩⲱⲃ ⲛⲓⲙ ⲁ ⲓ ⲁⲁ ⲧ ⲛ ϩⲙϩⲁⲗ ⲛ ⲟⲩⲟⲛ ⲛⲓⲙ ϫⲉ ⲉⲓⲉ ϯ ϩⲏⲩ ⲙ ⲡⲉ ϩⲟⲩⲟ . ⲁ ⲓ ϣⲱⲡⲉ ⲛ ⲛ ⲓⲟⲩⲇⲁⲓ ϩⲱⲥ ⲓⲟⲩⲇⲁⲓ ϫⲉ ⲉⲓⲉ ϯ ϩⲏⲩ ⲛ ⲛ ⲓⲟⲩⲇⲁⲓ . ⲁ ⲓ ϣⲱⲡⲉ ⲛ ⲛ ⲉⲧ ϩⲁ ⲡ ⲛⲟⲙⲟⲥ ϩⲱⲥ ⲉ ⲓ ϩⲁ ⲡ ⲛⲟⲙⲟⲥ ⲉ ⲛ ϯ ϣⲟⲟⲡ ⲁⲛ ⲁⲛⲟⲕ ϩⲁ ⲡ ⲛⲟⲙⲟⲥ ϫⲉ ⲉⲓⲉ ϯ ϩⲏⲩ ⲛ ⲛ ⲉⲧ ϩⲁ ⲡ ⲛⲟⲙⲟⲥ . ⲁ ⲓ ϣⲱⲡⲉ ⲛ ⲛ ⲁⲛⲟⲙⲟⲥ ϩⲱⲥ ⲁⲛⲟⲙⲟⲥ ⲉ ⲁⲛⲅ ⲟⲩ ⲁⲛⲟⲙⲟⲥ ⲁⲛ ⲙ ⲡ ⲛⲟⲩⲧⲉ . ⲁⲗⲗⲁ ⲉ ⲁⲛⲅ ⲟⲩ ⲉ ⲛ ⲛⲟⲙⲟⲥ ⲙ ⲡⲉ ⲭⲣⲓⲥⲧⲟⲥ ϫⲉ ⲉⲓⲉ ϯ ϩⲏⲩ ⲛ ⲛ ⲁⲛⲟⲙⲟⲥ . ⲁ ⲓ ϣⲱⲡⲉ ⲛ ⲛ ϭⲱⲃ ϩⲱⲥ ϭⲱⲃ ϫⲉ ⲉⲓⲉ ϯ ϩⲏⲩ ⲛ ⲛ ϭⲱⲃ . ⲁ ⲓ ⲣ ⲥⲙⲟⲧ ⲛⲓⲙ ⲙⲛ ⲟⲩⲟⲛ ⲛⲓⲙ ϫⲉⲕⲁⲁⲥ ⲡⲁⲛⲧⲱⲥ ⲉⲓⲉ ⲧⲟⲩϫⲉ ϩⲟⲓⲛⲉ . ⲉ ⲉⲓ ⲉⲓⲣⲉ ⲇⲉ ⲛ ⲛⲁⲓ ⲧⲏⲣ ⲟⲩ ⲉⲧⲃⲉ ⲡ ⲉⲩⲁⲅⲅⲉⲗⲓⲟⲛ ϫⲉ ⲉⲓⲉ ϣⲱⲡⲉ ⲛⲁ ϥ ⲛ ⲕⲟⲓⲛⲱⲛⲟⲥ . ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲛ ⲉⲧ ⲡⲏⲧ ϩⲙ ⲡⲉ ⲥⲧⲁⲇⲓⲟⲛ ⲥⲉ ⲡⲏⲧ ⲙⲉⲛ ⲧⲏⲣ ⲟⲩ ⲟⲩⲁ ⲇⲉ ⲡⲉ ϣⲁ ϥ ϫⲓ ⲡⲉ ⲕⲗⲟⲙ ⲡⲱⲧ ⲛ ⲧⲉⲓ ϩⲉ ϫⲉ ⲉⲧⲉⲧⲛⲉ ⲧⲁϩⲟ . ⲟⲩⲟⲛ ⲇⲉ ⲛⲓⲙ ⲉⲧ ⲁⲅⲱⲛⲓⲍⲉ ϣⲁ ϥ ⲉⲅⲕⲣⲁⲧⲉⲩⲉ ⲙⲙⲟ ϥ ⲉ ϩⲱⲃ ⲛⲓⲙ ⲛⲏ ⲙⲉⲛ ϫⲉ ⲉⲩⲉ ϫⲓ ⲛ ⲟⲩ ⲕⲗⲟⲙ ⲉ ϣⲁ ϥ ⲧⲁⲕⲟ . ⲁⲛⲟⲛ ⲇⲉ ⲛ ⲟⲩ ⲁⲧ ⲧⲁⲕⲟ . ⲁⲛⲟⲕ ϭⲉ ⲉ ⲓ ⲡⲏⲧ ⲛ ⲧⲉⲓ ϩⲉ ϩⲱⲥ ϩⲛ ⲟⲩ ϩⲱⲡ ⲁⲛ . ⲉ ⲓ ⲡⲩⲕⲧⲉⲩⲉ ⲛ ⲧⲉⲓ ϩⲉ ϩⲱⲥ ⲉⲛⲉ ⲉ ⲓ ϩⲓⲟⲩⲉ ⲁⲛ ⲉ ⲡ ⲁⲏⲣ . ⲁⲗⲗⲁ ϯ ⲱϥⲉ ⲙ ⲡⲁ ⲥⲱⲙⲁ ϯ ⲉⲓⲣⲉ ⲙⲙⲟ ϥ ⲛ ϩⲙϩⲁⲗ . ⲙⲏⲡⲱⲥ ⲉ ⲓ ⲧⲁϣⲉ ⲟⲉⲓϣ ⲛ ϩⲉⲛ ⲕⲟⲟⲩⲉ ⲧⲁ ϣⲱⲡⲉ ⲁⲛⲟⲕ ⲛ ϫⲟⲟⲩⲧ .
ϯ ⲟⲩⲱϣ ⲅⲁⲣ ⲉ ⲧⲣⲉ ⲧⲛ ⲉⲓⲙⲉ ⲛⲁ ⲥⲛⲏⲩ ϫⲉ ⲛⲉⲛ ⲉⲓⲟⲧⲉ ⲧⲏⲣ ⲟⲩ ⲛⲉ ⲩ ϣⲟⲟⲡ ⲡⲉ ϩⲁ ⲧⲉ ⲕⲗⲟⲟⲗⲉ . ⲁⲩⲱ ⲁ ⲩ ⲉⲓ ⲉⲃⲟⲗ ⲧⲏⲣ ⲟⲩ ϩⲓⲧⲛ ⲑ ⲁⲗⲁⲥⲥⲁ . ⲁⲩⲱ ⲛⲧⲟⲟⲩ ⲧⲏⲣ ⲟⲩ ⲁ ⲩ ⲃⲁⲡⲧⲓⲍⲉ ⲉ ⲙⲱⲩⲥⲏⲥ ϩⲛ ⲧⲉ ⲕⲗⲟⲟⲗⲉ ⲙⲛ ⲑ ⲁⲗⲁⲥⲥⲁ . ⲁⲩⲱ ⲛⲧⲟⲟⲩ ⲧⲏⲣ ⲟⲩ ⲁ ⲩ ⲟⲩⲱⲙ ⲛ ⲟⲩ ϩⲣⲉ ⲛ ⲟⲩⲱⲧ ⲙ ⲡⲛⲉⲩⲙⲁⲧⲓⲕⲟⲛ . ⲁⲩⲱ ⲛⲧⲟⲟⲩ ⲧⲏⲣ ⲟⲩ ⲁ ⲩ ⲥⲱ ⲛ ⲟⲩ ⲥⲱ ⲛ ⲟⲩⲱⲧ ⲙ ⲡⲛⲉⲩⲙⲁⲧⲓⲕⲟⲛ . ⲁ ⲩ ⲥⲱ ⲅⲁⲣ ⲉⲃⲟⲗ ϩⲛ ⲟⲩ ⲡⲛⲉⲩⲙⲁⲧⲓⲕⲏ ⲙ ⲡⲉⲧⲣⲁ ⲉ ⲥ ⲟⲩⲏϩ ⲛⲥⲱ ⲟⲩ . ⲧ ⲡⲉⲧⲣⲁ ⲇⲉ ⲛⲉ ⲡⲉ ⲭⲣⲓⲥⲧⲟⲥ ⲡⲉ . ⲁⲗⲗⲁ ⲙⲡⲉ ⲡ ⲛⲟⲩⲧⲉ ⲱⲕ ⲛϩⲏⲧ ⲙⲛ ⲡⲉⲩ ϩⲟⲩⲟ . ⲁ ⲩ ⲡⲟⲣϣ ⲟⲩ ⲅⲁⲣ ϩⲙ ⲡ ϫⲁⲓⲉ . ⲛⲁⲓ ⲇⲉ ⲉⲛⲧ ⲁ ⲩ ϣⲱⲡⲉ ⲛⲁ ⲛ ⲛ ⲥⲙⲟⲧ ⲉ ⲧⲙ ⲧⲣⲉ ⲛ ϣⲱⲡⲉ ⲛ ⲣⲉϥ ⲉⲡⲓⲑⲩⲙⲓ ⲉ ⲛ ⲉ ⲑⲟⲟⲩ ⲕⲁⲧⲁ ⲧ ϩⲉ ⲉⲛⲧ ⲁ ⲛⲏ ⲉⲡⲓⲑⲩⲙⲉⲓ . ⲟⲩⲇⲉ ⲙⲡⲣ ϣⲱⲡⲉ ⲛ ⲣⲉϥ ϣⲙϣⲉ ⲉⲓⲇⲱⲗⲟⲛ ⲕⲁⲧⲁ ⲧ ϩⲉ ⲛ ϩⲟⲓⲛⲉ ⲙⲙⲟ ⲟⲩ . ⲛ ⲧ ϩⲉ ⲉⲧ ⲥⲏϩ ϫⲉ ⲁ ϥ ϩⲙⲟⲟⲥ ⲛϭⲓ ⲡ ⲗⲁⲟⲥ ⲉ ⲟⲩⲱⲙ ⲉ ⲥⲱ . ⲁⲩⲱ ⲁ ⲩ ⲧⲱⲟⲩⲛ ⲉ ⲥⲱⲃⲉ . ⲟⲩⲇⲉ ⲙⲡⲣⲧⲣⲉ ⲛ ⲡⲟⲣⲛⲉⲩⲉ ⲛ ⲧ ϩⲉ ⲉⲛⲧ ⲁ ϩⲟⲓⲛⲉ ⲙⲙⲟ ⲟⲩ ⲡⲟⲣⲛⲉⲩⲉ . ⲁⲩⲱ ⲁ ⲩ ϩⲉ ⲛ ⲟⲩ ϩⲟⲟⲩ ⲛ ⲟⲩⲱⲧ ⲛϭⲓ ϫⲟⲩⲧ ϣⲟⲙⲧⲉ ⲛ ϣⲟ . ⲟⲩⲇⲉ ⲙⲡⲣⲧⲣⲉ ⲛ ⲡⲉⲓⲣⲁⲍⲉ ⲙ ⲡⲉ ⲭⲣⲓⲥⲧⲟⲥ ⲕⲁⲧⲁ ⲧ ϩⲉ ⲉⲛⲧ ⲁ ϩⲟⲓⲛⲉ ⲙⲙⲟ ⲟⲩ ⲡⲉⲓⲣⲁⲍⲉ . ⲁⲩⲱ ⲁ ⲩ ϩⲉ ⲉⲃⲟⲗ ϩⲓⲧⲛ ⲛ ϩⲟϥ . ⲟⲩⲇⲉ ⲙⲡⲣ ⲕⲣⲙⲣⲙ ⲕⲁⲧⲁ ⲧ ϩⲉ ⲉⲛⲧ ⲁ ϩⲟⲓⲛⲉ ⲙⲙⲟ ⲟⲩ ⲕⲣⲙⲣⲙ ⲁⲩⲱ ⲁ ⲩ ϩⲉ ⲉⲃⲟⲗ ϩⲓⲧⲙ ⲡ ⲉ ϣⲁ ϥ ⲧⲁⲕⲟ . ⲛⲁⲓ ⲇⲉ ϩⲉⲛ ⲧⲩⲡⲟⲥ ⲛⲉ ⲛ ⲧ ϩⲉ ⲉⲛⲧ ⲁ ⲩ ϣⲱⲡⲉ ⲛ ⲛⲏ . ⲁ ⲩ ⲥϩⲁⲓ ⲥⲟⲩ ⲇⲉ ⲛⲁ ⲛ ⲉ ⲩ ⲥⲃⲱ ⲛⲁⲓ ⲉⲛⲧ ⲁ ⲑ ⲁⲏ ⲛ ⲛ ⲁⲓⲱⲛ ⲕⲁⲧⲁⲛⲧⲁ ⲉⲣⲟ ⲟⲩ . ϩⲱⲥⲧⲉ ⲡ ⲉⲧ ϫⲱ ⲙⲙⲟ ⲥ ϫⲉ ϯ ⲁϩⲉ ⲣⲁⲧ ⲙⲁⲣⲉ ϥ ϭⲱϣⲧ ⲙⲏⲡⲱⲥ ⲛ ϥ ϩⲉ . ⲙⲡⲉ ⲡⲉⲓⲣⲁⲥⲙⲟⲥ ⲧⲁϩⲱ ⲧⲛ ⲛⲥⲁ ⲡⲉⲓⲣⲁⲥⲙⲟⲥ ⲛ ⲣⲱⲙⲉ . ⲟⲩ ⲡⲓⲥⲧⲟⲥ ⲇⲉ ⲡⲉ ⲡ ⲛⲟⲩⲧⲉ ⲡⲁⲓ ⲉⲧⲉ ⲛ ϥ ⲛⲁ ⲕⲁⲁ ⲩ ⲁⲛ ⲉ ⲡⲉⲓⲣⲁⲍⲉ ⲙⲙⲱ ⲧⲛ ⲛϩⲟⲩⲟ ⲉ ⲧⲉⲧⲛ ϭⲟⲙ . ⲁⲗⲗⲁ ϩⲙ ⲡ ⲡⲉⲓⲣⲁⲥⲙⲟⲥ ϥ ⲛⲁ ϯ ⲑ ⲉ ⲛⲏ ⲧⲛ ⲉ ⲉⲓ ⲉⲃⲟⲗ ϩⲁⲣⲟ ϥ ⲉ ⲡ ⲧⲣⲉ ⲧⲛ ⲉϣ ϭⲙ ϭⲟⲙ ⲉ ϥⲓ . ⲉⲧⲃⲉ ⲡⲁⲓ ϭⲉ ⲛⲁ ⲙⲉⲣⲁⲧⲉ ⲡⲱⲧ ⲉⲃⲟⲗ ⲛ ⲧ ⲙⲛⲧ ⲣⲉϥ ϣⲙϣⲉ ⲉⲓⲇⲱⲗⲟⲛ . ⲉ ⲓ ϫⲱ ⲙⲙⲟ ⲥ ⲛⲏ ⲧⲛ ϩⲱⲥ ⲥⲁⲃⲉⲉⲩ . ⲕⲣⲓⲛⲉ ⲛⲧⲱⲧⲛ ⲙ ⲡ ⲉ ϯ ⲛⲁ ϫⲟⲟ ϥ . ⲡ ⲁⲡⲟⲧ ⲙ ⲡⲉ ⲥⲙⲟⲩ ⲉ ϣⲁ ⲛ ⲥⲙⲟⲩ ⲉⲣⲟ ϥ ⲙⲏ ⲛ ⲧ ⲕⲟⲓⲛⲱⲛⲓⲁ ⲁⲛ ⲡⲉ ⲙ ⲡⲉ ⲥⲛⲟϥ ⲙ ⲡⲉ ⲭⲣⲓⲥⲧⲟⲥ . ⲡ ⲟⲉⲓⲕ ⲉ ϣⲁ ⲛ ⲡⲟϣ ϥ ⲙⲏ ⲛ ⲧ ⲕⲟⲓⲛⲱⲛⲓⲁ ⲁⲛ ⲡⲉ ⲙ ⲡ ⲥⲱⲙⲁ ⲙ ⲡⲉ ⲭⲣⲓⲥⲧⲟⲥ . ϫⲉ ⲟⲩ ⲟⲉⲓⲕ ⲛ ⲟⲩⲱⲧ ⲡⲉ . ⲟⲩ ⲥⲱⲙⲁ ⲛ ⲟⲩⲱⲧ ⲡⲉ ⲁⲛⲟⲛ ⲧⲏⲣ ⲛ . ⲁⲛⲟⲛ ⲅⲁⲣ ⲧⲏⲣ ⲛ ⲧⲛ ϫⲓ ⲉⲃⲟⲗ ϩⲙ ⲡⲓ ⲟⲉⲓⲕ ⲛ ⲟⲩⲱⲧ . ϭⲱϣⲧ ⲉ ⲡ ⲓⲥⲣⲁⲏⲗ ⲕⲁⲧⲁ ⲥⲁⲣⲝ . ⲙⲏ ⲛ ⲉⲧ ⲟⲩⲱⲙ ⲁⲛ ⲛ ⲛⲉ ⲑⲩⲥⲓⲁ ⲛⲉ ⲛ ⲕⲟⲓⲛⲱⲛⲟⲥ ⲙ ⲡⲉ ⲑⲩⲥⲓⲁⲥⲧⲏⲣⲓⲟⲛ . ⲟⲩ ϭⲉ ⲡⲉ ϯ ϫⲱ ⲙⲙⲟ ϥ . ⲙⲏ ⲉ ⲓ ϫⲱ ⲙⲙⲟ ⲥ ϫⲉ ⲟⲩⲛ ϣⲱⲱⲧ ⲛ ⲉⲓⲇⲱⲗⲟⲛ ϣⲟⲟⲡ . ⲏ ϫⲉ ⲟⲩⲛ ⲉⲓⲇⲱⲗⲟⲛ ϣⲟⲟⲡ . ⲁⲗⲗⲁ ϫⲉ ⲛ ⲉⲧⲉⲣⲉ ⲛ ϩⲉⲑⲛⲟⲥ ϣⲱⲱⲧ ⲙⲙⲟ ⲟⲩ ⲉ ⲩ ϣⲱⲱⲧ ⲙⲙⲟ ⲟⲩ ⲛ ⲛ ⲇⲁⲓⲙⲱⲛⲓⲟⲛ ⲙ ⲡ ⲛⲟⲩⲧⲉ ⲁⲛ . ⲛ ϯ ⲟⲩⲱϣ ⲇⲉ ⲁⲛ ⲉ ⲧⲣⲉ ⲧⲛ ⲣ ⲕⲟⲓⲛⲱⲛⲟⲥ ⲛ ⲛ ⲇⲁⲓⲙⲱⲛⲓⲟⲛ . ⲙⲛ ϣ ϭⲟⲙ ⲙⲙⲱ ⲧⲛ ⲉ ⲥⲉ ⲡ ⲁⲡⲟⲧ ⲙ ⲡ ϫⲟⲉⲓⲥ ⲁⲩⲱ ⲡ ⲁⲡⲟⲧ ⲛ ⲛ ⲇⲁⲓⲙⲱⲛⲓⲟⲛ ⲙⲛ ϣ ϭⲟⲙ ⲙⲙⲱ ⲧⲛ ⲉ ϫⲓ ⲛ ⲧⲉ ⲧⲣⲁⲡⲉⲍⲁ ⲙ ⲡ ϫⲟⲉⲓⲥ ⲁⲩⲱ ⲧⲉ ⲧⲣⲁⲡⲉⲍⲁ ⲛ ⲛ ⲇⲁⲓⲙⲱⲛⲓⲟⲛ . ⲏ ⲉ ⲛ ⲛⲁ ϯ ⲕⲱϩ ⲙ ⲡ ϫⲟⲉⲓⲥ . ⲙⲏ ⲉ ⲛ ϫⲟⲟⲣ ⲉⲣⲟ ϥ . ⲉⲝⲉⲥⲧⲉⲓ ⲉ ⲣ ϩⲱⲃ ⲛⲓⲙ ⲁⲗⲗⲁ ϩⲱⲃ ⲛⲓⲙ ⲣ ⲛⲟϥⲣⲉ ⲁⲛ . ⲉⲝⲉⲥⲧⲉⲓ ⲉ ⲣ ϩⲱⲃ ⲛⲓⲙ . ⲁⲗⲗⲁ ϩⲱⲃ ⲛⲓⲙ ⲕⲱⲧ ⲁⲛ . ⲙⲡⲣⲧⲣⲉ ⲗⲁⲁⲩ ϣⲓⲛⲉ ⲛⲥⲁ ⲧⲉϥ ⲛⲟϥⲣⲉ . ⲁⲗⲗⲁ ⲧⲁ ⲕⲉ ⲟⲩⲁ ⲛⲕⲁ ⲛⲓⲙ ⲉⲧ ⲟⲩ ϯ ⲙⲙⲟ ⲟⲩ ⲉⲃⲟⲗ ϩⲙ ⲡ ⲙⲁⲕⲉⲗⲗⲟⲥ ⲟⲩⲟⲙ ⲟⲩ ⲉ ⲛ ⲧⲉⲧⲛ ⲁⲛⲁⲕⲣⲓⲛⲉ ⲗⲁⲁⲩ ⲁⲛ ⲉⲧⲃⲉ ⲧ ⲥⲩⲛⲓⲇⲏⲥⲓⲥ . ⲡⲁ ⲡ ϫⲟⲉⲓⲥ ⲅⲁⲣ ⲡⲉ ⲡ ⲕⲁϩ ⲙⲛ ⲡⲉϥ ϫⲱⲕ ⲉⲃⲟⲗ . ⲉⲣϣⲁⲛ ⲟⲩⲁ ⲛ ⲛ ⲁⲡⲓⲥⲧⲟⲥ ⲧⲉϩⲙ ⲧⲏⲩⲧⲛ ⲉ ⲩ ⲇⲓⲡⲛⲟⲛ ⲛⲧⲉⲧⲛ ⲟⲩⲱϣ ⲉ ⲃⲱⲕ . ⲛⲕⲁ ⲛⲓⲙ ⲉⲧ ⲟⲩ ⲛⲁ ⲕⲁⲁ ⲩ ϩⲁⲣⲱ ⲧⲛ ⲟⲩⲟⲙ ⲟⲩ ⲉ ⲛ ⲧⲉⲧⲛ ⲁⲛⲁⲕⲣⲓⲛⲉ ⲗⲁⲁⲩ ⲁⲛ ⲉⲧⲃⲉ ⲧ ⲥⲩⲛⲓⲇⲏⲥⲓⲥ . ⲉⲣϣⲁⲛ ⲟⲩⲁ ⲇⲉ ϫⲟⲟ ⲥ ⲛⲏ ⲧⲛ ϫⲉ ⲡⲁⲓ ⲟⲩ ϣⲱⲱⲧ ⲛ ⲣⲡⲉ ⲡⲉ ⲙⲡⲣ ⲟⲩⲟⲙ ϥ ⲉⲧⲃⲉ ⲡⲏ ⲉⲛⲧ ⲁ ϥ ϫⲟⲟ ⲥ ⲛⲏ ⲧⲛ ⲙⲛ ⲧ ⲥⲩⲛⲓⲇⲏⲥⲓⲥ . ⲧ ⲥⲩⲛⲓⲇⲏⲥⲓⲥ ⲇⲉ ⲉ ϯ ϫⲱ ⲙⲙⲟ ⲥ ⲛⲧⲱⲕ ⲁⲛ ⲧⲉ . ⲁⲗⲗⲁ ⲧⲁ ⲡⲏ . ⲉⲧⲃⲉ ⲟⲩ ⲅⲁⲣ ⲥⲉ ⲕⲣⲓⲛⲉ ⲛ ⲧⲁ ⲙⲛⲧ ⲣⲙ ϩⲉ ϩⲓⲧⲛ ⲕⲉ ⲥⲩⲛⲓⲇⲏⲥⲓⲥ . ⲉϣϫⲉ ⲁⲛⲟⲕ ϯ ⲙⲉⲧⲉⲭⲉ ⲉ ⲩ ⲭⲁⲣⲓⲥ . ϫⲉ ⲟⲩ ⲥⲉ ϫⲓ ⲟⲩⲁ ⲉⲣⲟ ⲓ ϩⲙ ⲡ ⲉ ϯ ϣⲡ ϩⲙⲟⲧ ⲁⲛⲟⲕ ϩⲁⲣⲟ ϥ . ⲉⲓⲧⲉ ϭⲉ ⲉ ⲧⲉⲧⲛ ⲟⲩⲱⲙ . ⲉⲓⲧⲉ ⲉ ⲧⲉⲧⲛ ⲥⲱ . ⲉⲓⲧⲉ ⲡ ⲉ ⲧⲉⲧⲛ ⲉⲓⲣⲉ ⲙⲙⲟ ϥ ϩⲱⲃ ⲛⲓⲙ ⲁⲣⲓ ⲥⲟⲩ ⲉ ⲩ ⲉⲟⲟⲩ ⲙ ⲡ ⲛⲟⲩⲧⲉ . ϣⲱⲡⲉ ⲁϫⲛ ϫⲣⲟⲡ ⲛ ⲛ ⲓⲟⲩⲇⲁⲓ ⲙⲛ ⲛ ϩⲉⲗⲗⲏⲛ ⲙⲛ ⲧ ⲉⲕⲕⲗⲏⲥⲓⲁ ⲙ ⲡ ⲛⲟⲩⲧⲉ . ⲕⲁⲧⲁ ⲧ ϩⲉ ϩⲱ ⲉ ϯ ⲁⲣⲉⲥⲕⲉ ⲛ ⲟⲩⲟⲛ ⲛⲓⲙ ϩⲛ ϩⲱⲃ ⲛⲓⲙ ⲉ ⲛ ϯ ϣⲓⲛⲉ ⲁⲛ ⲛⲥⲁ ⲧⲁ ⲛⲟϥⲣⲉ . ⲁⲗⲗⲁ ⲧⲁ ϩⲁϩ ϫⲉ ⲉⲩⲉ ⲟⲩϫⲁⲓ .
ⲧⲛⲧⲛ ⲧⲏⲩⲧⲛ ⲉⲣⲟ ⲓ ⲕⲁⲧⲁ ⲧ ϩⲉ ⲉⲛⲧ ⲁ ⲓ ⲧⲛⲧⲱⲛ ⲧ ⲉ ⲡⲉ ⲭⲣⲓⲥⲧⲟⲥ . ϯ ⲉⲡⲁⲓⲛⲟⲩ ⲇⲉ ⲙⲙⲱ ⲧⲛ ϫⲉ ⲧⲉⲧⲛ ⲉⲓⲣⲉ ⲙ ⲡⲁ ⲙⲉⲉⲩⲉ ϩⲛ ϩⲱⲃ ⲛⲓⲙ . ⲁⲩⲱ ⲕⲁⲧⲁ ⲧ ϩⲉ ⲉⲛⲧ ⲁ ⲓ ϯ ⲛⲏ ⲧⲛ ⲛ ⲙ ⲡⲁⲣⲁⲇⲟⲥⲓⲥ ⲧⲉⲧⲛ ⲁⲙⲁϩⲧⲉ ⲙⲙⲟ ⲟⲩ . ϯ ⲟⲩⲱϣ ⲇⲉ ⲉ ⲧⲣⲉ ⲧⲛ ⲉⲓⲙⲉ ϫⲉ ⲧ ⲁⲡⲉ ⲛ ϩⲟⲟⲩⲧ ⲛⲓⲙ ⲡⲉ ⲡⲉ ⲭⲣⲓⲥⲧⲟⲥ . ⲧ ⲁⲡⲉ ⲇⲉ ⲛ ⲧⲉ ⲥϩⲓⲙⲉ ⲡⲉ ⲡⲉⲥ ϩⲁⲓ . ⲧ ⲁⲡⲉ ⲇⲉ ⲛ ⲡⲉ ⲭⲣⲓⲥⲧⲟⲥ ⲡⲉ ⲡ ⲛⲟⲩⲧⲉ . ⲣⲱⲙⲉ ⲛⲓⲙ ⲉ ϥ ϣⲗⲏⲗ ⲏ ⲉ ϥ ⲡⲣⲟⲫⲏⲧⲉⲩⲉ ⲉⲣⲉ ⲧⲉϥ ⲁⲡⲉ ϩⲟⲃⲥ ϥ ϯ ϣⲓⲡⲉ ⲛ ⲧⲉϥ ⲁⲡⲉ . ⲥϩⲓⲙⲉ ⲇⲉ ⲛⲓⲙ ⲉ ⲥ ϣⲗⲏⲗ ⲏ ⲉ ⲥ ⲡⲣⲟⲫⲏⲧⲉⲩⲉ ⲉⲣⲉ ⲧⲉⲥ ⲁⲡⲉ ϭⲟⲗⲡ ⲉⲃⲟⲗ ⲥ ϯ ϣⲓⲡⲉ ⲛ ⲧⲉⲥ ⲁⲡⲉ . ⲧⲉⲓ ϩⲉ ⲅⲁⲣ ⲧⲉ . ⲁⲩⲱ ⲡⲉⲉⲓ ϩⲱⲃ ⲛ ⲟⲩⲱⲧ ⲡⲉ ⲛ ⲧ ⲉⲧⲉⲣⲉ ϫⲱ ⲥ ϩⲟⲟⲕⲉ . ⲉϣϫⲉ ⲥ ⲛⲁ ϩⲃⲥ ϫⲱ ⲥ ⲅⲁⲣ ⲁⲛ ⲛϭⲓ ⲧⲉ ⲥϩⲓⲙⲉ ⲙⲁⲣⲉ ⲥ ϣⲃ ϫⲱ ⲥ . ⲉϣϫⲉ ⲟⲩ ϣⲗⲟϥ ⲇⲉ ⲛ ⲧⲉ ⲥϩⲓⲙⲉ ⲡⲉ ϣⲃ ϫⲱ ⲥ ⲏ ϩⲉⲕⲉ ϫⲱ ⲥ . ⲙⲁⲣⲉ ⲥ ϩⲃⲥ ϫⲱ ⲥ . ⲡ ϩⲟⲟⲩⲧ ⲅⲁⲣ ⲛ ϣϣⲉ ⲁⲛ ⲉⲣⲟ ϥ ⲉ ϩⲱⲃⲥ ⲛ ⲧⲉϥ ⲁⲡⲉ . ⲉ ⲧ ϩⲓⲕⲱⲛ ⲡⲉ ⲁⲩⲱ ⲡ ⲉⲟⲟⲩ ⲙ ⲡ ⲛⲟⲩⲧⲉ . ⲧⲉ ⲥϩⲓⲙⲉ ⲇⲉ ⲡ ⲉⲟⲟⲩ ⲙ ⲡⲉⲥ ϩⲁⲓ ⲧⲉ . ⲛⲧ ⲁ ⲩ ϫⲓ ⲡ ⲣⲱⲙⲉ ⲅⲁⲣ ⲁⲛ ⲉⲃⲟⲗ ϩⲛ ⲧⲉ ⲥϩⲓⲙⲉ ⲁⲗⲗⲁ ⲛⲧ ⲁ ⲩ ϫⲓ ⲧⲉ ⲥϩⲓⲙⲉ ⲉⲃⲟⲗ ϩⲙ ⲡ ⲣⲱⲙⲉ . ⲕⲁⲓ ⲅⲁⲣ ⲛⲧ ⲁ ⲩ ⲥⲛⲧ ⲡ ⲣⲱⲙⲉ ⲁⲛ ⲉⲧⲃⲉ ⲧⲉ ⲥϩⲓⲙⲉ . ⲁⲗⲗⲁ ⲧⲉ ⲥϩⲓⲙⲉ ⲉⲧⲃⲉ ⲡ ⲣⲱⲙⲉ . ⲉⲧⲃⲉ ⲡⲁⲓ ϣϣⲉ ⲉ ⲧⲉ ⲥϩⲓⲙⲉ ⲉ ⲕⲱ ⲛ ⲟⲩ ⲉⲝⲟⲩⲥⲓⲁ ⲉϫⲛ ⲧⲉⲥ ⲁⲡⲉ ⲉⲧⲃⲉ ⲛ ⲁⲅⲅⲉⲗⲟⲥ . ⲡⲗⲏⲛ ⲙⲛ ⲥϩⲓⲙⲉ ⲁϫⲛ ϩⲟⲟⲩⲧ ⲟⲩⲇⲉ ϩⲟⲟⲩⲧ ⲛ ⲟⲩⲉϣⲛ ⲥϩⲓⲙⲉ ϩⲙ ⲡ ϫⲟⲉⲓⲥ . ⲛ ⲧ ϩⲉ ⲅⲁⲣ ⲛ ⲧⲉ ⲥϩⲓⲙⲉ ⲉ ⲩ ⲉⲃⲟⲗ ϩⲙ ⲡ ϩⲟⲟⲩⲧ ⲧⲉ . ⲧⲁⲓ ⲧⲉ ⲧ ϩⲉ ⲙ ⲡ ϩⲟⲟⲩⲧ ⲉ ⲩ ⲉⲃⲟⲗ ϩⲛ ⲧⲉ ⲥϩⲓⲙⲉ ⲡⲉ . ⲡ ⲧⲏⲣ ϥ ⲇⲉ ϩⲉⲛ ⲉⲃⲟⲗ ϩⲙ ⲡ ⲛⲟⲩⲧⲉ ⲛⲉ . ⲕⲣⲓⲛⲉ ⲛⲧⲱⲧⲛ ⲛϩⲏⲧ ⲧⲏⲩⲧⲛ . ϣϣⲉ ⲉ ⲩ ⲥϩⲓⲙⲉ ⲉ ϣⲗⲏⲗ ⲉ ⲡ ⲛⲟⲩⲧⲉ ⲉⲣⲉ ϫⲱ ⲥ ϭⲟⲗⲡ ⲉⲃⲟⲗ . ⲉⲓⲉ ⲛ ⲧⲉⲉⲓ ⲕⲉ ⲫⲩⲥⲓⲥ ⲛⲁ ⲧⲥⲁⲃⲉ ⲧⲏⲩⲧⲛ ⲁⲛ . ϫⲉ ⲟⲩ ⲣⲱⲙⲉ ⲙⲉⲛ ⲉϥϣⲁⲛ ⲟⲩⲉϩ ϥⲱ ⲟⲩ ⲥⲱϣ ⲛⲁ ϥ ⲡⲉ ⲟⲩ ⲥϩⲓⲙⲉ ⲇⲉ ⲉⲥϣⲁⲛ ⲟⲩⲉϩ ϥⲱ ⲟⲩ ⲉⲟⲟⲩ ⲛⲁ ⲥ ⲡⲉ . ϫⲉ ⲡ ϥⲱ ⲉⲛⲧ ⲁ ⲩ ⲧⲁⲁ ϥ ⲛⲁ ⲥ ⲉ ⲡ ⲙⲁ ⲛ ⲟⲩ ⲣϣⲱⲛ . ⲉϣϫⲉ ⲟⲩⲛ ⲟⲩⲁ ⲇⲉ ⲉ ⲩ ⲙⲁⲓ ϯ ⲧⲱⲛ ⲡⲉ ⲁⲛⲟⲛ ⲙⲛⲧⲁ ⲛ ⲥⲩⲛⲓⲑⲓⲁ ⲙⲙⲁⲩ ⲛ ⲧⲉⲓ ⲙⲓⲛⲉ ⲟⲩⲇⲉ ⲛ ⲉⲕⲕⲗⲏⲥⲓⲁ ⲙ ⲡ ⲛⲟⲩⲧⲉ . ⲡⲁⲓ ⲇⲉ ϯ ⲡⲁⲣⲁⲅⲅⲉⲓⲗⲉ ⲙⲙⲟ ϥ ⲉ ⲓ ⲉⲡⲁⲓⲛⲟⲩ ⲁⲛ ϫⲉ ⲉ ⲧⲉⲧⲛ ⲥⲱⲟⲩϩ ⲁⲛ ⲉ ⲩ ϫⲓⲥⲉ . ⲁⲗⲗⲁ ⲉ ⲩ ϩⲃⲃⲉ . ϣⲟⲣⲡ ⲙⲉⲛ ⲅⲁⲣ ⲉ ⲧⲉⲧⲛ ⲥⲱⲟⲩϩ ⲉϩⲟⲩⲛ ϩⲛ ⲧ ⲉⲕⲕⲗⲏⲥⲓⲁ . ϯ ⲥⲱⲧⲙ ϫⲉ ⲟⲩⲛ ϩⲉⲛ ⲡⲱⲣϫ ⲛϩⲏⲧ ⲧⲏⲩⲧⲛ . ⲁⲩⲱ ϯ ⲡⲓⲥⲧⲉⲩⲉ ϩⲛ ⲟⲩ ⲙⲉⲣⲟⲥ . ϩⲁⲡⲥ ⲅⲁⲣ ⲉ ⲧⲣⲉ ϩⲉⲛ ϩⲁⲓⲣⲉⲥⲓⲥ ϣⲱⲡⲉ ⲛϩⲏⲧ ⲧⲏⲩⲧⲛ . ϫⲉⲕⲁⲁⲥ ⲟⲛ ⲉⲣⲉ ⲛ ⲕⲉ ⲥⲱⲧⲡ ⲟⲩⲱⲛϩ ⲉⲃⲟⲗ ⲛϩⲏⲧ ⲧⲏⲩⲧⲛ . ⲉ ⲧⲉⲧⲛ ⲥⲱⲟⲩϩ ϭⲉ ⲉϩⲟⲩⲛ ⲛ ⲛⲉⲧⲛ ⲉⲣⲏⲩ ⲛ ⲟⲩ ⲕⲩⲣⲓⲁⲕⲟⲛ ⲁⲛ ⲡⲉ ⲛ ⲇⲓⲡⲛⲟⲛ ⲉ ⲟⲩⲟⲙ ϥ . ⲡ ⲟⲩⲁ ⲅⲁⲣ ⲡ ⲟⲩⲁ ⲣ ϣⲟⲣⲡ ⲉ ⲟⲩⲱⲙ ⲙ ⲡⲉϥ ⲇⲓⲡⲛⲟⲛ . ⲁⲩⲱ ⲟⲩⲛ ⲟⲩⲁ ⲙⲉⲛ ϩⲕⲁⲉⲓⲧ ⲟⲩⲛ ⲟⲩⲁ ⲇⲉ ⲧⲁϩⲉ . ⲙⲏ ⲉⲧⲉ ⲙⲛⲧⲏ ⲧⲛ ⲏⲉⲓ ⲙⲙⲁⲩ ⲉ ⲟⲩⲱⲙ ⲁⲩⲱ ⲉ ⲥⲱ ϫⲛ ⲙⲙⲟⲛ ⲉ ⲧⲉⲧⲛ ⲕⲁⲧⲁⲫⲣⲟⲛⲓ ⲛ ⲧ ⲉⲕⲕⲗⲏⲥⲓⲁ ⲙ ⲡ ⲛⲟⲩⲧⲉ ⲁⲩⲱ ⲉ ⲧⲉⲧⲛ ϯ ϣⲓⲡⲉ ⲛ ⲛ ⲉⲧⲉ ⲙⲛⲧⲁ ⲩ ⲧⲁ ϫⲟⲟ ⲥ ⲛⲏ ⲧⲛ ϫⲉ ⲟⲩ ⲧⲁ ⲉⲡⲁⲓⲛⲟⲩ ⲙⲙⲱ ⲧⲛ ϩⲙ ⲡⲁⲓ ⲛ ϯ ⲉⲡⲁⲓⲛⲟⲩ ⲁⲛ . ⲁⲛⲟⲕ ⲅⲁⲣ ⲁ ⲓ ϫⲓ ⲉⲃⲟⲗ ϩⲓⲧⲙ ⲡ ϫⲟⲉⲓⲥ ⲙ ⲡ ⲉⲛⲧ ⲁ ⲓ ⲧⲁⲁ ϥ ⲛⲏ ⲧⲛ . ϫⲉ ⲡ ϫⲟⲉⲓⲥ ⲓⲏⲥⲟⲩⲥ ϩⲛ ⲧⲉ ⲩϣⲏ ⲉⲧ ⲟⲩ ⲛⲁ ⲧⲁⲁ ϥ ⲛϩⲏⲧ ⲥ . ⲁ ϥ ϫⲓ ⲛ ⲟⲩ ⲟⲉⲓⲕ ⲁ ϥ ⲥⲙⲟⲩ ⲉⲣⲟ ϥ . ⲁ ϥ ⲡⲟϣ ϥ ⲡⲉϫⲁ ϥ ϫⲉ ⲡⲁⲓ ⲡⲉ ⲡⲁ ⲥⲱⲙⲁ ⲉⲧ ⲟⲩ ⲛⲁ ⲧⲁⲁ ϥ ϩⲁⲣⲱ ⲧⲛ ⲁⲣⲓ ⲡⲁⲓ ⲉ ⲡⲁ ⲣ ⲙⲉⲉⲩⲉ . ⲁⲩⲱ ⲟⲩ ⲁⲡⲟⲧ ⲟⲛ ⲛ ⲧⲉⲓ ϩⲉ ⲙⲛⲛⲥⲁ ⲧⲣⲉ ⲩ ⲟⲩⲱⲙ ⲉ ϥ ϫⲱ ⲙⲙⲟ ⲥ ϫⲉ ⲡⲉⲓ ⲁⲡⲟⲧ ⲡⲉ ⲧ ⲇⲓⲁⲑⲏⲕⲏ ⲛ ⲃⲣⲣⲉ ϩⲙ ⲡⲁ ⲥⲛⲟϥ . ⲁⲣⲓ ⲡⲁⲓ ⲛ ⲧ ⲁⲡⲥ ⲛ ⲥⲟⲡ ⲉ ⲧⲉⲧ ⲛⲁ ⲥⲱ ⲉ ⲡⲁ ⲣ ⲡ ⲙⲉⲉⲩⲉ . ⲥⲟⲡ ⲅⲁⲣ ⲛⲓⲙ ⲉ ⲧⲉⲧ ⲛⲁ ⲟⲩⲱⲙ ⲙ ⲡⲉⲓ ⲟⲉⲓⲕ ⲛ ⲧⲉⲧⲛ ⲥⲱ ⲙ ⲡ ⲁⲡⲟⲧ ⲉ ⲧⲉⲧⲛ ⲧⲁϣⲉ ⲟⲉⲓϣ ⲙ ⲡ ⲙⲟⲩ ⲙ ⲡ ϫⲟⲉⲓⲥ ϣⲁⲛⲧ ϥ ⲉⲓ . ϩⲱⲥⲧⲉ ⲡ ⲉⲧ ⲛⲁ ⲟⲩⲱⲙ ⲙ ⲡ ⲟⲉⲓⲕ ⲛ ϥ ⲥⲱ ⲙ ⲡ ⲁⲡⲟⲧ ⲙ ⲡ ϫⲟⲉⲓⲥ ⲉ ⲛ ϥ ⲙⲡϣⲁ ⲁⲛ . ϥ ⲛⲁ ϣⲱⲡⲉ ⲛ ⲉⲛⲟⲭⲟⲥ ⲉ ⲡ ⲥⲱⲙⲁ ⲙⲛ ⲡⲉ ⲥⲛⲟϥ ⲙ ⲡ ϫⲟⲉⲓⲥ . ⲙⲁⲣⲉ ⲡ ⲣⲱⲙⲉ ⲇⲉ ⲇⲟⲕⲓⲙⲁⲍⲉ ⲙⲙⲟ ϥ ⲁⲩⲱ ⲧⲁⲓ ⲧⲉ ⲧ ϩⲉ ⲙⲁⲣⲉ ϥ ⲟⲩⲱⲙ ⲉⲃⲟⲗ ϩⲙ ⲡ ⲟⲉⲓⲕ . ⲁⲩⲱ ⲛ ϥ ⲥⲱ ⲉⲃⲟⲗ ϩⲙ ⲡ ⲁⲡⲟⲧ . ⲡ ⲉⲧ ⲟⲩⲱⲙ ⲅⲁⲣ ⲁⲩⲱ ⲉⲧ ⲥⲱ ⲉ ϥ ⲟⲩⲱⲙ ⲁⲩⲱ ⲉ ϥ ⲥⲱ ⲛⲁ ϥ ⲛ ⲟⲩ ⲕⲣⲓⲙⲁ ⲉ ⲛ ϥ ⲇⲓⲁⲕⲣⲓⲛⲉ ⲁⲛ ⲙ ⲡ ⲥⲱⲙⲁ ⲉⲧⲃⲉ ⲡⲁⲓ ⲟⲩⲛ ϩⲁϩ ϣⲱⲛⲉ ⲛϩⲏⲧ ⲧⲏⲩⲧⲛ . ⲁⲩⲱ ⲥⲉ ⲗⲉϫⲗⲱϫ . ⲁⲩⲱ ⲥⲉ ⲛⲕⲟⲧⲕ ⲛϭⲓ ⲟⲩ ⲙⲏⲏϣⲉ . ⲉ ⲛⲉ ⲛ ⲙⲟⲩϣⲧ ⲅⲁⲣ ⲙⲙⲟ ⲛ ⲛⲉ ⲩ ⲛⲁ ⲕⲣⲓⲛⲉ ⲙⲙⲟ ⲛ ⲁⲛ ⲡⲉ . ⲉ ⲩ ⲕⲣⲓⲛⲉ ⲇⲉ ⲙⲙⲟ ⲛ ⲉⲃⲟⲗ ϩⲓⲧⲙ ⲡ ϫⲟⲉⲓⲥ . ⲉ ⲩ ϯ ⲥⲃⲱ ⲛⲁ ⲛ ϫⲉ ⲛⲛⲉ ⲩ ⲧϭⲁⲉⲓⲟ ⲛ ⲙⲛ ⲡ ⲕⲟⲥⲙⲟⲥ ϩⲱⲥⲧⲉ ⲛⲁ ⲥⲛⲏⲩ ⲉ ⲧⲉⲧⲛ ⲥⲱⲟⲩϩ ⲉϩⲟⲩⲛ ⲉ ⲟⲩⲱⲙ ⲁϩⲉ ⲉ ⲛⲉⲧⲛ ⲉⲣⲏⲩ . ⲡ ⲉⲧ ϩⲕⲁⲉⲓⲧ ⲙⲁⲣⲉ ϥ ⲟⲩⲱⲙ ⲙ ⲡⲉϥ ⲏⲉⲓ ϫⲉ ⲛⲛⲉ ⲧⲛ ⲥⲱⲟⲩϩ ⲉϩⲟⲩⲛ ⲉ ⲩ ⲕⲣⲓⲙⲁ . ϯ ⲛⲁ ⲧⲉϣ ⲡ ⲕⲉ ⲥⲉⲉⲡⲉ ⲇⲉ ⲛⲏ ⲧⲛ ⲉ ⲉⲓϣⲁⲛ ⲉⲓ .
ⲉⲧⲃⲉ ⲛⲉ ⲡⲛⲉⲩⲙⲁⲧⲓⲕⲟⲛ ⲇⲉ ⲛⲉ ⲥⲛⲏⲩ ⲛ ϯ ⲟⲩⲱϣ ⲁⲛ ⲉ ⲧⲣⲉ ⲧⲛ ⲣ ⲁⲧ ⲥⲟⲟⲩⲛ ⲧⲉⲧⲛ ⲥⲟⲟⲩⲛ ⲅⲁⲣ ϫⲉ ⲛⲉ ⲧⲉⲧⲛ ⲟ ⲛ ϩⲉⲑⲛⲟⲥ ⲡⲉ . ⲉ ⲧⲉⲧⲛ ⲃⲏⲕ ⲉⲣⲁⲧ ⲟⲩ ⲛ ⲛ ⲉⲓⲇⲱⲗⲟⲛ ⲉⲧⲉ ⲙⲉ ⲩ ϣⲁϫⲉ ⲛ ⲧ ϩⲉ ⲉⲛⲧ ⲁ ⲩ ⲛ ⲧⲏⲩⲧⲛ ⲉϩⲣⲁⲓ ϩⲓⲱⲱ ⲥ . ⲉⲧⲃⲉ ⲡⲁⲓ ϯ ⲧⲁⲙⲟ ⲙⲙⲱ ⲧⲛ ϫⲉ ⲙⲉⲣⲉ ⲗⲁⲁⲩ ⲉ ϥ ϣⲁϫⲉ ϩⲛ ⲟⲩ ⲡⲛⲉⲩⲙⲁ ⲛⲧⲉ ⲡ ⲛⲟⲩⲧⲉ ϫⲟⲟ ⲥ ϫⲉ ⲟⲩ ⲁⲛⲁⲑⲉⲙⲁ ⲡⲉ ⲓⲏⲥⲟⲩⲥ . ⲁⲩⲱ ⲙⲛ ϣ ϭⲟⲙ ⲛ ⲗⲁⲁⲩ ⲉ ϫⲟⲟ ⲥ ϫⲉ ⲡ ϫⲟⲉⲓⲥ ⲡⲉ ⲓⲏⲥⲟⲩⲥ ⲉⲓⲙⲏⲧⲓ ϩⲛ ⲟⲩ ⲡⲛⲉⲩⲙⲁ ⲉ ϥ ⲟⲩⲁⲁⲃ . ⲟⲩⲛ ϩⲉⲛ ⲡⲱⲣϫ ⲇⲉ ⲛ ϩⲙⲟⲧ ⲉ ⲡⲓ ⲡⲛⲉⲩⲙⲁ ⲛ ⲟⲩⲱⲧ ⲡⲉ . ⲁⲩⲱ ⲟⲩⲛ ϩⲉⲛ ⲡⲱⲣϫ ⲛ ⲇⲓⲁⲕⲟⲛⲓⲁ ⲉ ⲡⲓ ϫⲟⲉⲓⲥ ⲛ ⲟⲩⲱⲧ ⲡⲉ . ⲁⲩⲱ ⲟⲩⲛ ϩⲉⲛ ⲡⲱⲣϫ ⲛ ⲉⲛⲉⲣⲅⲏⲙⲁ ⲉ ⲡⲓ ⲛⲟⲩⲧⲉ ⲛ ⲟⲩⲱⲧ ⲡ ⲉⲧ ⲉⲛⲉⲣⲅⲓ ⲙ ⲡ ⲧⲏⲣ ϥ ϩⲙ ⲡ ⲧⲏⲣ ϥ . ⲥⲉ ϯ ⲇⲉ ⲙ ⲡ ⲟⲩⲁ ⲡ ⲟⲩⲁ ϩⲙ ⲡ ⲟⲩⲱⲛϩ ⲉⲃⲟⲗ ⲙ ⲡⲉ ⲡⲛⲉⲩⲙⲁ ⲉ ⲧ ⲛⲟϥⲣⲉ . ⲟⲩⲁ ⲙⲉⲛ ϩⲓⲧⲙ ⲡⲉ ⲡⲛⲉⲩⲙⲁ ϣⲁ ⲩ ϯ ⲛⲁ ϥ ⲛ ⲟⲩ ϣⲁϫⲉ ⲛ ⲥⲟⲫⲓⲁ . ⲕⲉⲧ ⲇⲉ ⲛ ⲟⲩ ϣⲁϫⲉ ⲛ ⲥⲟⲟⲩⲛ ⲕⲁⲧⲁ ⲡⲓ ⲡⲛⲉⲩⲙⲁ ⲛ ⲟⲩⲱⲧ . ⲕⲉ ⲟⲩⲁ ⲇⲉ ⲛ ⲟⲩ ⲡⲓⲥⲧⲓⲥ ϩⲙ ⲡⲓ ⲡⲛⲉⲩⲙⲁ ⲛ ⲟⲩⲱⲧ . ⲕⲉ ⲟⲩⲁ ⲇⲉ ⲛ ϩⲉⲛ ϩⲙⲟⲧ ⲛ ⲧⲁⲗϭⲟ ⲕⲁⲧⲁ ⲡⲓ ⲡⲛⲉⲩⲙⲁ ⲛ ⲟⲩⲱⲧ . ⲕⲉ ⲟⲩⲁ ⲛ ϩⲉⲛ ⲉⲛⲉⲣⲅⲏⲙⲁ ⲛ ϭⲟⲙ ⲕⲉ ⲟⲩⲁ ⲛ ⲟⲩ ⲡⲣⲟⲫⲏⲧⲓⲁ ⲕⲉ ⲟⲩⲁ ⲛ ⲟⲩ ⲇⲓⲁⲕⲣⲓⲥⲓⲥ ⲙ ⲡⲛⲉⲩⲙⲁ ⲕⲉ ⲟⲩⲁ ⲛ ϩⲉⲛ ⲅⲉⲛⲟⲥ ⲛ ⲁⲥⲡⲉ ⲕⲉ ⲟⲩⲁ ⲛ ⲟⲩ ϩⲉⲣⲙⲏⲛⲓⲁ ⲛ ⲁⲥⲡⲉ . ⲛⲁⲓ ⲇⲉ ⲧⲏⲣ ⲟⲩ ⲡⲓ ⲡⲛⲉⲩⲙⲁ ⲛ ⲟⲩⲱⲧ ⲡ ⲉⲧ ⲉⲛⲉⲣⲅⲓ ⲙⲙⲟ ⲟⲩ ⲉ ϥ ⲡⲱϣ ⲉϫⲙ ⲡ ⲟⲩⲁ ⲡ ⲟⲩⲁ ⲙⲙⲟ ⲟⲩ ⲕⲁⲧⲁ ⲧ ϩⲉ ⲉⲧ ϥ ⲟⲩⲁϣ ⲥ . ⲛ ⲧ ϩⲉ ⲅⲁⲣ ⲉ ⲟⲩⲁ ⲡⲉ ⲡ ⲥⲱⲙⲁ ⲉ ⲟⲩⲛⲧ ϥ ϩⲁϩ ⲙ ⲙⲉⲗⲟⲥ ⲙ ⲙⲉⲗⲟⲥ ⲇⲉ ⲧⲏⲣ ⲟⲩ ⲙ ⲡ ⲥⲱⲙⲁ ϩⲁϩ ⲛⲉ ⲟⲩ ⲥⲱⲙⲁ ⲛ ⲟⲩⲱⲧ ⲡⲉ ⲧⲁⲓ ⲧⲉ ⲧ ϩⲉ ⲙ ⲡⲉ ⲭⲣⲓⲥⲧⲟⲥ . ⲕⲁⲓ ⲅⲁⲣ ϩⲛ ⲟⲩ ⲡⲛⲉⲩⲙⲁ ⲛ ⲟⲩⲱⲧ ⲁⲛⲟⲛ ⲧⲏⲣ ⲛ ⲛⲧ ⲁ ⲛ ⲃⲁⲡⲧⲓⲍⲉ ⲉ ⲩ ⲥⲱⲙⲁ ⲛ ⲟⲩⲱⲧ ⲉⲓⲧⲉ ⲓⲟⲩⲇⲁⲓ ⲉⲓⲧⲉ ⲟⲩⲉⲓⲉⲛⲓⲛ ⲉⲓⲧⲉ ϩⲙϩⲁⲗ ⲉⲓⲧⲉ ⲣⲙϩⲉ ⲁⲩⲱ ⲛⲧ ⲁ ⲩ ⲧⲥⲟ ⲛ ⲧⲏⲣ ⲛ ⲛ ⲟⲩ ⲡⲛⲉⲩⲙⲁ ⲛ ⲟⲩⲱⲧ . ⲕⲁⲓ ⲅⲁⲣ ⲡ ⲥⲱⲙⲁ ⲛ ⲟⲩ ⲙⲉⲗⲟⲥ ⲛ ⲟⲩⲱⲧ ⲁⲛ ⲡⲉ . ⲁⲗⲗⲁ ϩⲁϩ ⲛⲉ . ⲉⲣϣⲁⲛ ⲧ ⲟⲩⲉⲣⲏⲧⲉ ϫⲟⲟ ⲥ ϫⲉ ⲁⲛⲅ ⲧ ϭⲓϫ ⲁⲛ . ⲁⲛⲅ ⲟⲩ ⲉⲃⲟⲗ ⲁⲛ ϩⲙ ⲡ ⲥⲱⲙⲁ . ⲟⲩ ⲡⲁⲣⲁ ⲧⲟⲩⲧⲟ ⲛ ⲟⲩ ⲉⲃⲟⲗ ⲁⲛ ϩⲙ ⲡ ⲥⲱⲙⲁ ⲧⲉ . ⲁⲩⲱ ⲉⲣϣⲁⲛ ⲡ ⲙⲁⲁϫⲉ ϫⲟⲟ ⲥ ϫⲉ ⲁⲛⲅ ⲡ ⲃⲁⲗ ⲁⲛ . ⲁⲛⲅ ⲟⲩ ⲉⲃⲟⲗ ⲁⲛ ϩⲙ ⲡ ⲥⲱⲙⲁ . ⲟⲩ ⲡⲁⲣⲁ ⲧⲟⲩⲧⲟ ⲛ ⲟⲩ ⲉⲃⲟⲗ ⲁⲛ ϩⲙ ⲡ ⲥⲱⲙⲁ ⲡⲉ . ⲉϣϫⲉ ⲡ ⲥⲱⲙⲁ ⲧⲏⲣ ϥ ⲡⲉ ⲡ ⲃⲁⲗ ⲉ ϥ ⲧⲱⲛ ⲡ ⲙⲁⲁϫⲉ . ⲉϣϫⲉ ⲡ ⲥⲱⲙⲁ ⲧⲏⲣ ϥ ⲡⲉ ⲡ ⲙⲁⲁϫⲉ ⲉ ϥ ⲧⲱⲛ ⲡ ϣⲁ . ⲧⲉⲛⲟⲩ ⲇⲉ ⲁ ⲡ ⲛⲟⲩⲧⲉ ⲥⲙⲛ ⲙ ⲙⲉⲗⲟⲥ ⲡ ⲟⲩⲁ ⲡ ⲟⲩⲁ ⲙⲙⲟ ⲟⲩ ϩⲙ ⲡ ⲥⲱⲙⲁ ⲕⲁⲧⲁ ⲧ ϩⲉ ⲉⲧ ϥ ⲟⲩⲁϣ ⲥ . ⲉϣϫⲉ ⲟⲩ ⲙⲉⲗⲟⲥ ⲇⲉ ⲛ ⲟⲩⲱⲧ ⲧⲏⲣ ⲟⲩ ⲛⲉ ⲉ ϥ ⲧⲱⲛ ⲡ ⲥⲱⲙⲁ . ⲧⲉⲛⲟⲩ ⲇⲉ ϩⲁϩ ⲙⲉⲛ ⲛⲉ ⲙ ⲙⲉⲗⲟⲥ . ⲟⲩⲁ ⲇⲉ ⲡⲉ ⲡ ⲥⲱⲙⲁ . ⲙⲛ ϭⲟⲙ ⲇⲉ ⲙ ⲡ ⲃⲁⲗ ⲉ ϫⲟⲟ ⲥ ⲛ ⲧ ϭⲓϫ ϫⲉ ⲛ ϯ ⲣ ⲭⲣⲓⲁ ⲙⲙⲟ ⲁⲛ . ⲏ ⲟⲛ ⲧ ⲁⲡⲉ ⲛ ⲛ ⲟⲩⲉⲣⲏⲧⲉ ϫⲉ ⲛ ϯ ⲣ ⲭⲣⲓⲁ ⲙⲙⲱ ⲧⲛ ⲁⲛ . ⲁⲗⲗⲁ ⲛ ϩⲟⲩⲟ ⲛⲧⲟϥ ⲙ ⲙⲉⲗⲟⲥ ⲛⲧⲉ ⲡ ⲥⲱⲙⲁ ⲉⲧⲉ ⲛ ⲙⲉⲉⲩⲉ ⲉⲣⲟ ⲟⲩ ϫⲉ ϩⲉⲛ ϭⲱⲃ ⲛⲉ ϩⲉⲛ ⲁⲛⲁⲅⲕⲁⲓⲟⲛ ⲛⲉ . ⲁⲩⲱ ⲛ ⲉⲧ ⲛ ⲙⲉⲉⲩⲉ ⲉⲣⲟ ⲟⲩ ⲛⲧⲉ ⲡ ⲥⲱⲙⲁ ϫⲉ ⲥⲉ ⲥⲏϣ . ⲧⲛ ⲟⲩⲱϩ ⲛ ⲟⲩ ϩⲟⲩⲉ ⲧⲓⲙⲏ ⲉ ⲛⲁⲓ . ⲁⲩⲱ ⲛⲉⲛ ϣⲓⲡⲉ ⲟⲩⲛⲧⲁ ⲩ ⲙⲙⲁⲩ ⲛ ⲟⲩ ϩⲟⲩⲉ ⲉⲩⲥⲭⲩⲙⲟⲥⲩⲛⲏ . ⲁⲩⲱ ⲛ ⲉⲧ ⲛⲉⲥⲱ ⲟⲩ ⲛ ⲥⲉ ⲣ ⲭⲣⲓⲁ ⲁⲛ . ⲁⲗⲗⲁ ⲁ ⲡ ⲛⲟⲩⲧⲉ ⲥⲩⲛⲕⲉⲣⲁ ⲙ ⲡ ⲥⲱⲙⲁ ⲉ ⲁ ϥ ϯ ⲛ ⲟⲩ ϩⲟⲩⲟ ⲙ ⲡ ⲉⲧ ϣⲁⲁⲧ . ϫⲉⲕⲁⲁⲥ ⲉ ⲛⲛⲉ ⲡⲱⲣϫ ϣⲱⲡⲉ ϩⲙ ⲡ ⲥⲱⲙⲁ . ⲁⲗⲗⲁ ⲉⲣⲉ ⲙ ⲙⲉⲗⲟⲥ ϥⲓ ⲣⲟⲟⲩϣ ϩⲁ ⲛⲉⲩ ⲉⲣⲏⲩ . ⲁⲩⲱ ⲉϣⲱⲡⲉ ⲟⲩⲛ ⲟⲩ ⲙⲉⲗⲟⲥ ϣⲱⲛⲉ ϣⲁⲣⲉ ⲙ ⲙⲉⲗⲟⲥ ⲧⲏⲣ ⲟⲩ ϣⲱⲛⲉ ⲛⲙⲙⲁ ϥ ⲉⲓⲧⲁ ⲟⲩⲛ ⲟⲩ ⲙⲉⲗⲟⲥ ϫⲓ ⲉⲟⲟⲩ ϣⲁⲣⲉ ⲙ ⲙⲉⲗⲟⲥ ⲧⲏⲣ ⲟⲩ ⲣⲁϣⲉ ⲛⲙⲙⲁ ϥ . ⲛⲧⲱⲧⲛ ⲇⲉ ⲛⲧⲉⲧⲛ ⲡ ⲥⲱⲙⲁ ⲙ ⲡⲉ ⲭⲣⲓⲥⲧⲟⲥ . ⲁⲩⲱ ⲛⲉϥ ⲙⲉⲗⲟⲥ ⲉⲕ ⲙⲉⲣⲟⲩⲥ . ϩⲟⲓⲛⲉ ⲙⲉⲛ ⲁ ⲡ ⲛⲟⲩⲧⲉ ⲕⲁⲁ ⲩ ϩⲛ ⲧ ⲉⲕⲕⲗⲏⲥⲓⲁ ⲛ ϣⲟⲣⲡ ⲛ ⲁⲡⲟⲥⲧⲟⲗⲟⲥ ⲡ ⲙⲉϩ ⲥⲛⲁⲩ ⲛⲉ ⲡⲣⲟⲫⲏⲧⲏⲥ ⲡ ⲙⲉϩ ϣⲟⲙⲛⲧ ⲛ ⲥⲁϩ ⲙⲛⲛⲥⲱ ⲥ ϩⲉⲛ ϭⲟⲙ ⲙⲛⲛⲥⲱ ⲥ ϩⲉⲛ ⲭⲁⲣⲓⲥⲙⲁ ⲛ ⲧⲁⲗϭⲟ ⲟⲩ ϯ ⲧⲟⲟⲧ ⲟⲩ ϩⲉⲛ ⲣ ϩⲙⲙⲉ ϩⲉⲛ ⲅⲉⲛⲟⲥ ⲛ ⲁⲥⲡⲉ . ⲙⲏ ⲉ ⲩ ⲛⲁ ⲣ ⲁⲡⲟⲥⲧⲟⲗⲟⲥ ⲧⲏⲣ ⲟⲩ ⲙⲏ ⲉ ⲩ ⲛⲁ ⲣ ⲡⲣⲟⲫⲏⲧⲏⲥ ⲧⲏⲣ ⲟⲩ ⲙⲏ ⲉ ⲩ ⲛⲁ ⲣ ⲥⲁϩ ⲧⲏⲣ ⲟⲩ ⲙⲏ ⲉ ⲩ ⲛⲁ ⲣ ϭⲟⲙ ⲧⲏⲣ ⲟⲩ . ⲙⲏ ⲟⲩⲛⲧⲁ ⲩ ⲧⲏⲣ ⲟⲩ ⲛ ϩⲉⲛ ϩⲙⲟⲧ ⲛ ⲧⲁⲗϭⲟ . ⲙⲏ ⲉ ⲩ ⲛⲁ ϣⲁϫⲉ ⲧⲏⲣ ⲟⲩ ϩⲛ ⲛ ⲁⲥⲡⲉ . ⲙⲏ ⲉ ⲩ ⲛⲁ ϩⲉⲣⲙⲏⲛⲉⲩⲉ ⲧⲏⲣ ⲟⲩ . ⲕⲱϩ ⲇⲉ ⲉ ⲛⲉ ⲭⲁⲣⲓⲥⲙⲁ ⲛⲟϭ . ⲁⲩⲱ ⲉ ⲧⲉⲓ ⲡⲉ ϩⲟⲩⲟ ϯ ⲛⲁ ⲧⲥⲁⲃⲱ ⲧⲛ ⲉ ⲧⲉ ϩⲓⲏ .
ⲉⲓϣⲁⲛ ϣⲁϫⲉ ⲛ ⲛ ⲁⲥⲡⲉ ⲛ ⲛ ⲣⲱⲙⲉ ⲙⲛ ⲧⲁ ⲛ ⲁⲅⲅⲉⲗⲟⲥ ⲉ ⲙⲛⲧⲁ ⲓ ⲁⲅⲁⲡⲏ ⲇⲉ ⲙⲙⲁⲩ ⲛⲧ ⲁ ⲓ ⲣ ⲑ ⲉ ⲛ ⲟⲩ ϩⲟⲙⲛⲧ ⲉ ϥ ϯ ϩⲣⲟⲟⲩ ⲏ ⲟⲩ ⲕⲩⲙⲃⲁⲗⲟⲛ ⲉ ϥ ⲱϣ ⲉⲃⲟⲗ . ⲁⲩⲱ ⲉϣⲱⲡⲉ ⲟⲩⲛⲧⲁ ⲓ ⲛ ⲟⲩ ⲡⲣⲟⲫⲏⲧⲓⲁ . ⲧⲁ ⲉⲓⲙⲉ ⲉ ⲙ ⲙⲩⲥⲧⲏⲣⲓⲟⲛ ⲧⲏⲣ ⲟⲩ ⲙⲛ ⲡ ⲥⲟⲟⲩⲛ ⲧⲏⲣ ϥ . ⲕⲁⲛ ⲉ ⲩⲛⲧⲁ ⲓ ⲧ ⲡⲓⲥⲧⲓⲥ ⲧⲏⲣ ⲥ ϩⲱⲥⲧⲉ ⲉ ⲡⲉⲛⲉ ⲧⲟⲟⲩ ⲉⲃⲟⲗ ⲉ ⲙⲛ ⲁⲅⲁⲡⲏ ⲇⲉ ⲛϩⲏⲧ ⲁⲛⲅ ⲟⲩ ⲗⲁⲁⲩ . ⲕⲁⲛ ⲉⲓϣⲁⲛ ⲧⲙⲙⲟ ⲛ ⲛⲁ ϩⲩⲡⲁⲣⲭⲟⲛⲧⲁ ⲧⲏⲣ ⲟⲩ . ⲁⲩⲱ ⲧⲁ ϯ ⲙ ⲡⲁ ⲥⲱⲙⲁ ϫⲉ ⲉⲓⲉ ϣⲟⲩϣⲟⲩ ⲙⲙⲟ ⲓ ⲉ ⲙⲛⲧⲁ ⲓ ⲁⲅⲁⲡⲏ ⲇⲉ ⲙⲙⲁⲩ ⲛ ϯ ⲛⲁ ϯ ϩⲏⲩ ⲁⲛ ⲛ ⲗⲁⲁⲩ . ⲧ ⲁⲅⲁⲡⲏ ϣⲁ ⲥ ϩⲣⲟϣ ⲛϩⲏⲧ ϣⲁ ⲥ ⲣ ⲭⲣⲏⲥⲧⲟⲥ ⲧ ⲁⲅⲁⲡⲏ ⲙⲉ ⲥ ⲕⲱϩ ⲙⲉ ⲥ ⲣ ⲡⲉⲣⲡⲉⲣⲟⲥ ⲙⲉ ⲥ ϫⲓⲥⲉ ⲛϩⲏⲧ . ⲙⲉ ⲥ ⲁⲥⲭⲩⲙⲟⲛⲓ . ⲙⲉ ⲥ ϣⲓⲛⲉ ⲛⲥⲁ ⲛ ⲉⲧⲉ ⲛⲟⲩⲥ ⲛⲉ . ⲙⲉ ⲥ ⲛⲟⲩϭⲥ ⲙⲉ ⲥ ⲙⲉⲉⲩⲉ ⲉ ⲡ ⲡ ⲉ ⲑⲟⲟⲩ . ⲙⲉ ⲥ ⲣⲁϣⲉ ⲉϫⲙ ⲡ ϫⲓ ⲛ ϭⲟⲛⲥ . ϣⲁ ⲥ ⲣⲁϣⲉ ⲛⲧⲟϥ ⲙⲛ ⲧ ⲙⲉ . ϣⲁ ⲥ ϥⲓ ϩⲁ ϩⲱⲃ ⲛⲓⲙ ϣⲁ ⲥ ⲡⲓⲥⲧⲉⲩⲉ ⲉ ⲡ ⲧⲏⲣ ϥ ϣⲁ ⲥ ϩⲉⲗⲡⲓⲍⲉ ⲉ ⲡ ⲧⲏⲣ ϥ ϣⲁ ⲥ ϩⲩⲡⲟⲙⲓⲛⲉ ⲉ ⲡ ⲧⲏⲣ ϥ . ⲧ ⲁⲅⲁⲡⲏ ⲙⲉ ⲥ ϩⲉ ⲉⲛⲉϩ ⲉⲓⲧⲉ ⲇⲉ ⲛⲉ ⲡⲣⲟⲫⲏⲧⲓⲁ ⲥⲉ ⲛⲁ ⲟⲩⲱⲥϥ ⲉⲓⲧⲉ ⲛ ⲁⲥⲡⲉ ⲥⲉ ⲛⲁ ⲗⲟ ⲉⲓⲧⲉ ⲛ ⲥⲟⲟⲩⲛ ⲥⲉ ⲛⲁ ⲟⲩⲱⲥϥ . ⲉ ⲛ ⲥⲟⲟⲩⲛ ⲅⲁⲣ ⲉⲃⲟⲗ ϩⲛ ⲟⲩ ⲙⲉⲣⲟⲥ . ⲁⲩⲱ ⲉ ⲛ ⲡⲣⲟⲫⲏⲧⲉⲩⲉ ⲉⲃⲟⲗ ϩⲛ ⲟⲩ ⲙⲉⲣⲟⲥ . ϩⲟⲧⲁⲛ ⲇⲉ ⲉϥϣⲁⲛ ⲉⲓ ⲛϭⲓ ⲡ ϫⲱⲕ ⲡ ⲉⲃⲟⲗ ϩⲙ ⲡ ⲙⲉⲣⲟⲥ ⲛⲁ ⲟⲩⲱⲥϥ . ⲙ ⲡⲉ ⲩⲟⲉⲓϣ ⲉ ⲓ ⲟ ⲛ ⲕⲟⲩⲓ ⲛⲉ ⲉⲓ ϣⲁϫⲉ ⲡⲉ ϩⲱⲥ ⲕⲟⲩⲓ ⲛⲉ ⲓ ⲙⲉⲉⲩⲉ ϩⲱⲥ ⲕⲟⲩⲓ ⲛⲉ ⲓ ϣⲟϫⲛⲉ ϩⲱⲥ ⲕⲟⲩⲓ ⲛⲧⲉⲣ ⲓ ⲣ ⲛⲟϭ ⲇⲉ ⲁ ⲓ ⲟⲩⲱⲥϥ ⲛ ⲛⲁ ⲡ ⲕⲟⲩⲓ . ⲧⲛ ⲛⲁⲩ ⲅⲁⲣ ⲧⲉⲛⲟⲩ ϩⲓⲧⲛ ⲟⲩ ⲉⲓⲁⲗ ϩⲛ ⲟⲩ ϩⲣⲃ ⲙⲛⲛⲥⲱ ⲥ ⲇⲉ ⲛ ϩⲟ ϩⲓ ϩⲟ . ⲧⲉⲛⲟⲩ ⲅⲁⲣ ⲉ ⲓ ⲉⲓⲙⲉ ⲉⲃⲟⲗ ϩⲛ ⲟⲩ ⲙⲉⲣⲟⲥ . ⲙⲛⲛⲥⲱ ⲥ ⲇⲉ ϯ ⲛⲁ ⲥⲟⲟⲩⲛ ⲕⲁⲧⲁ ⲧ ϩⲉ ⲟⲛ ⲉⲛⲧ ⲁ ⲩ ⲥⲟⲩⲱⲛ ⲧ . ⲧⲉⲛⲟⲩ ϭⲉ ⲥ ϣⲟⲟⲡ ⲛϭⲓ ⲧ ⲡⲓⲥⲧⲓⲥ ⲧ ϩⲉⲗⲡⲓⲥ ⲧ ⲁⲅⲁⲡⲏ ⲡⲉⲉⲓ ϣⲟⲙⲛⲧ ⲧ ⲛⲟϭ ⲇⲉ ⲉ ⲛⲁⲓ ⲧⲉ ⲧ ⲁⲅⲁⲡⲏ .
ⲉⲧⲃⲉ ⲡ ⲟⲩⲱϭⲥ ⲇⲉ ⲉⲧ ϫⲓ ⲉϩⲟⲩⲛ ⲉ ⲛ ⲉⲧ ⲟⲩⲁⲁⲃ . ⲛ ⲧ ϩⲉ ⲉⲛⲧ ⲁ ⲓ ⲧⲟϣ ⲥ ϩⲛ ⲛ ⲉⲕⲕⲗⲏⲥⲓⲁ ⲛ ⲧ ⲅⲁⲗⲁⲧⲓⲁ . ⲁⲣⲓ ⲥ ϩⲱⲧ ⲧⲏⲩⲧⲛ ⲕⲁⲧⲁ ⲥⲟⲩ ⲁ ⲙ ⲡ ⲥⲁⲃⲃⲁⲧⲟⲛ . ⲙⲁⲣⲉ ⲡ ⲟⲩⲁ ⲡ ⲟⲩⲁ ⲙⲙⲱ ⲧⲛ ⲕⲱ ⲛⲧⲟⲟⲧ ϥ ⲉ ϥ ⲥⲱⲟⲩϩ ⲉϩⲟⲩⲛ ⲙ ⲡ ⲉⲧ ϥ ⲛⲁ ϩⲉ ⲉⲣⲟ ϥ . ϫⲉⲕⲁⲁⲥ ⲁⲛ ⲉⲉⲓϣⲁⲛ ⲉⲓ ⲧⲟⲧⲉ ⲛⲧⲉ ⲟⲩⲱϭⲥ ϣⲱⲡⲉ . ϩⲟⲧⲁⲛ ⲇⲉ ⲉⲉⲓϣⲁⲛ ⲉⲓ ⲛ ⲉⲧ ⲉⲧ ⲛⲁ ⲇⲟⲕⲓⲙⲁⲍⲉ ⲙⲙⲟ ⲟⲩ . ⲛⲁ ⲓ ⲉⲓⲉ ϫⲟⲟⲩ ⲥⲟⲩ ϩⲓⲧⲛ ⲛ ⲉⲡⲓⲥⲧⲟⲗⲏ ⲉ ϫⲓ ⲛ ⲧⲉⲧⲛ ⲭⲁⲣⲓⲥ ⲉ ⲧ ϩⲓⲉⲣⲟⲥⲟⲗⲩⲙⲁ . ⲉϣⲱⲡⲉ ⲇⲉ ⲡ ⲉⲧ ⲉϣϣⲉ ⲡⲉ ⲉ ⲧⲣ ⲁ ⲃⲱⲕ ϩⲱ ⲥⲉ ⲛⲏⲩ ⲛⲙⲙⲁ ⲓ . ϯ ⲛⲏⲩ ⲇⲉ ϣⲁⲣⲱ ⲧⲛ ⲉⲉⲓϣⲁⲛ ⲉⲓ ⲉⲃⲟⲗ ϩⲓⲧⲛ ⲧ ⲙⲁⲕⲉⲇⲟⲛⲓⲁ . ϯ ⲛⲏⲩ ⲅⲁⲣ ⲉⲃⲟⲗ ϩⲓⲧⲛ ⲧ ⲙⲁⲕⲉⲇⲟⲛⲓⲁ . ⲙⲉϣⲁⲕ ⲇⲉ ϯ ⲛⲁ ϭⲱ ϩⲁⲧⲉ ⲧⲏⲩⲧⲛ . ⲏ ⲛ ⲧⲁ ⲣ ⲧⲉ ⲡⲣⲱ . ϫⲉⲕⲁⲁⲥ ⲛⲧⲱⲧⲛ ⲉⲧⲉⲧⲛⲉ ⲑⲡⲟ ⲓ ⲉ ⲡ ⲙⲁ ⲉ ϯ ⲛⲁ ⲃⲱⲕ ⲉⲣⲟ ϥ . ⲛ ϯ ⲟⲩⲱϣ ⲅⲁⲣ ⲁⲛ ⲉ ⲛⲁⲩ ⲉⲣⲱ ⲧⲛ ⲧⲉⲛⲟⲩ ⲉ ⲉⲓ ⲡⲁⲣⲁⲅⲉ . ϯ ⲙⲉⲉⲩⲉ ⲅⲁⲣ ⲉ ⲣ ⲟⲩⲟⲉⲓϣ ϩⲁⲧⲛ ⲧⲏⲩⲧⲛ ⲉⲣϣⲁⲛ ⲡ ϫⲟⲉⲓⲥ ⲟⲩⲉϩ ⲥⲁϩⲛⲉ . ϯ ϭⲉⲉⲧ ⲇⲉ ϩⲛ ⲉⲫⲉⲥⲟⲥ ϣⲁ ⲧ ⲡⲉⲛⲧⲏⲕⲟⲥⲧⲏ . ⲁ ⲩ ⲛⲟϭ ⲅⲁⲣ ⲛ ⲣⲟ ⲟⲩⲱⲛ ⲛⲁ ⲓ . ⲉ ϥ ⲉⲛⲉⲣⲅⲉⲓ . ⲁⲩⲱ ϩⲁϩ ⲛ ⲁⲛⲧⲓⲕⲓⲙⲉⲛⲟⲥ . ⲉⲣϣⲁⲛ ⲧⲓⲙⲟⲑⲉⲟⲥ ⲇⲉ ⲉⲓ ϯ ϩⲧⲏ ⲧⲛ ϫⲉ ⲉϥⲉ ϣⲱⲡⲉ ⲁϫⲛ ϩⲟⲧⲉ ϩⲁⲧⲛ ⲧⲏⲩⲧⲛ . ⲡ ϩⲱⲃ ⲅⲁⲣ ⲙ ⲡ ϫⲟⲉⲓⲥ ⲡ ⲉⲧ ϥ ⲣ ϩⲱⲃ ⲉⲣⲟ ϥ ⲛ ⲧⲁ ϩⲉ . ⲙⲡⲣⲧⲣⲉ ⲗⲁⲁⲩ ϭⲉ ⲥⲟϣ ϥ . ⲙⲁ ⲑⲡⲟ ϥ ⲇⲉ ϩⲛ ⲟⲩ ⲉⲓⲣⲏⲛⲏ ϫⲉ ⲉϥⲉ ⲉⲓ ϣⲁⲣⲟ ⲓ . ϯ ϭⲱϣⲧ ⲅⲁⲣ ⲉⲃⲟⲗ ϩⲏⲧ ϥ ⲙⲛ ⲛⲉ ⲥⲛⲏⲩ . ⲉⲧⲃⲉ ⲁⲡⲟⲗⲗⲱ ⲇⲉ ⲡ ⲥⲟⲛ ⲁ ⲓ ⲡⲁⲣⲁⲕⲁⲗⲉⲓ ⲙⲙⲟ ϥ ⲉⲙⲁⲧⲉ ϫⲉ ⲉϥⲉ ⲉⲓ ϣⲁⲣⲱ ⲧⲛ . ⲁⲩⲱ ⲙⲉϣⲁⲕ ⲙ ⲡ ⲧⲱϣ ⲁⲛ ⲡⲉ ⲉ ⲧⲣⲉ ϥ ⲉⲓ ⲧⲉⲛⲟⲩ . ϥ ⲛⲏⲩ ⲇⲉ ⲉϥϣⲁⲛ ϩⲉ ⲉ ⲡ ⲟⲩⲟⲉⲓϣ . ⲣⲟⲉⲓⲥ ⲁϩⲉ ⲣⲁⲧ ⲧⲏⲩⲧⲛ ϩⲛ ⲧ ⲡⲓⲥⲧⲓⲥ . ϫⲣⲟ ⲛ ⲧⲉⲧⲛ ϭⲙ ϭⲟⲙ . ⲛⲉⲧⲛ ϩⲃⲏⲩⲉ ⲧⲏⲣ ⲟⲩ ⲙⲁⲣ ⲟⲩ ϣⲱⲡⲉ ϩⲛ ⲟⲩ ⲁⲅⲁⲡⲏ . ϯ ⲡⲁⲣⲁⲕⲁⲗⲉⲓ ⲇⲉ ⲙⲙⲱ ⲧⲛ ⲛⲁ ⲥⲛⲏⲩ ⲧⲉⲧⲛ ⲥⲟⲟⲩⲛ ⲙ ⲡ ⲏⲉⲓ ⲛ ⲥⲧⲉⲫⲁⲛⲁ ϫⲉ ⲡ ϣⲟⲣⲡ ⲡⲉ ϩⲛ ⲧ ⲁⲭⲁⲓⲁ . ⲁⲩⲱ ⲁ ⲩ ⲕⲁⲁ ⲩ ⲉϩⲣⲁⲓ ⲉ ⲧ ⲇⲓⲁⲕⲟⲛⲓⲁ ⲛ ⲛ ⲉⲧ ⲟⲩⲁⲁⲃ . ϫⲉⲕⲁⲁⲥ ϩⲱⲧ ⲧⲏⲩⲧⲛ ⲉⲧⲉⲧⲛⲉ ϩⲩⲡⲟⲧⲁⲥⲥⲉ ⲛ ⲛⲁⲓ ⲛ ⲧⲉⲉⲓ ⲙⲓⲛⲉ . ⲙⲛ ⲟⲩⲟⲛ ⲛⲓⲙ ⲉⲧ ⲟ ⲛ ϣⲃⲣ ⲣ ϩⲱⲃ . ⲁⲩⲱ ⲉⲧ ϩⲟⲥⲉ . ϯ ⲣⲁϣⲉ ⲇⲉ ⲉϫⲛ ⲧ ⲡⲁⲣϩⲟⲩⲥⲓⲁ ⲛ ⲥⲧⲉⲫⲁⲛⲁ ⲙⲛ ⲫⲟⲣⲧⲟⲩⲛⲁⲧⲟⲥ ⲙⲛ ⲁⲭⲁⲓⲕⲟⲥ ϫⲉ ⲛⲁⲓ ⲛ ⲉⲛⲧ ⲁ ⲩ ϫⲉⲕ ⲡⲉⲧⲛ ϣⲱⲱⲧ ⲉⲃⲟⲗ . ⲁ ⲩ ϯ ⲙⲧⲟⲛ ⲅⲁⲣ ⲙ ⲡⲁ ⲡⲛⲉⲩⲙⲁ . ⲙⲛ ⲡⲱⲧⲛ . ⲥⲟⲩⲛ ⲛⲁⲓ ϭⲉ ⲛ ⲧⲉⲉⲓ ⲙⲓⲛⲉ . ⲥⲉ ϣⲓⲛⲉ ⲉⲣⲱ ⲧⲛ ⲛϭⲓ ⲛ ⲉⲕⲕⲗⲏⲥⲓⲁ ⲛ ⲧ ⲁⲥⲓⲁ . ⲥⲉ ϣⲓⲛⲉ ⲉⲣⲱ ⲧⲛ ⲉⲙⲁⲧⲉ ϩⲙ ⲡ ϫⲟⲉⲓⲥ ⲛϭⲓ ⲁⲕⲩⲗⲁ ⲙⲛ ⲡⲣⲓⲥⲕⲁ ⲙⲛ ⲧ ⲥⲟⲟⲩϩ ⲥ ⲉⲧ ϩⲙ ⲡⲉⲩ ⲏⲉⲓ . ⲥⲉ ϣⲓⲛⲉ ⲉⲣⲱ ⲧⲛ ⲛϭⲓ ⲛⲉ ⲥⲛⲏⲩ ⲧⲏⲣ ⲟⲩ . ⲁⲥⲡⲁⲍⲉ ⲛ ⲛⲉⲧⲛ ⲉⲣⲏⲩ ϩⲛ ⲟⲩ ⲡⲓ ⲉ ⲥ ⲟⲩⲁⲁⲃ . ⲡ ⲁⲥⲡⲁⲥⲙⲟⲥ ⲉⲛⲧ ⲁ ⲓ ⲥϩⲁⲉⲓ ϥ ⲛ ⲧⲁ ϭⲓϫ ⲡⲁⲩⲗⲟⲥ . ⲡ ⲉⲧⲉ ⲛ ϥ ⲙⲉ ⲁⲛ ⲙ ⲡⲉⲛ ϫⲟⲉⲓⲥ ⲙⲁⲣⲉ ϥ ϣⲱⲡⲉ ⲛ ⲁⲛⲁⲑⲉⲙⲁ ⲙⲁⲣⲁⲛ ⲁⲑⲁ . ⲧⲉ ⲭⲁⲣⲓⲥ ⲙ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲛⲙⲙⲏ ⲧⲛ . ⲧⲁ ⲁⲅⲁⲡⲏ ⲛⲙⲙⲏ ⲧⲛ ⲧⲏⲣ ⲧⲛ ϩⲙ ⲡⲉ ⲭⲣⲓⲥⲧⲟⲥ ⲓⲏⲥⲟⲩⲥ
ⲡⲱⲧ ⲛⲥⲁ ⲧ ⲁⲅⲁⲡⲏ . ⲕⲱϩ ⲇⲉ ⲉ ⲛⲉ ⲡⲛⲉⲩⲙⲁⲧⲓⲕⲟⲛ . ⲛ ϩⲟⲩⲟ ⲇⲉ ϫⲉ ⲉⲧⲉⲧⲛⲉ ⲡⲣⲟⲫⲏⲧⲉⲩⲉ . ⲡ ⲉⲧ ϣⲁϫⲉ ⲅⲁⲣ ϩⲛ ⲧ ⲁⲥⲡⲉ ⲉ ϥ ϣⲁϫⲉ ⲁⲛ ⲙⲛ ⲛ ⲣⲱⲙⲉ ⲁⲗⲗⲁ ⲙⲛ ⲡ ⲛⲟⲩⲧⲉ ⲙⲛ ⲗⲁⲁⲩ ⲅⲁⲣ ⲥⲱⲧⲙ ⲉⲣⲟ ϥ ϩⲛ ⲟⲩ ⲡⲛⲉⲩⲙⲁ ⲇⲉ ⲉ ϥ ϫⲱ ⲛ ϩⲉⲛ ⲙⲩⲥⲧⲏⲣⲓⲟⲛ . ⲡ ⲉⲧ ⲡⲣⲟⲫⲏⲧⲉⲩⲉ ⲇⲉ ⲉ ϥ ϣⲁϫⲉ ⲙⲛ ⲛ ⲣⲱⲙⲉ ⲛ ⲟⲩ ⲕⲱⲧ . ⲙⲛ ⲟⲩ ⲥⲟⲡⲥ ⲙⲛ ⲟⲩ ⲥⲟⲗⲥⲗ . ⲡ ⲉⲧ ϣⲁϫⲉ ϩⲛ ⲧ ⲁⲥⲡⲉ ⲉ ϥ ⲕⲱⲧ ⲙⲙⲟ ϥ ⲟⲩⲁⲁ ϥ . ⲡ ⲉⲧ ⲡⲣⲟⲫⲏⲧⲉⲩⲉ ⲇⲉ ⲉ ϥ ⲕⲱⲧ ⲛ ⲧ ⲉⲕⲕⲗⲏⲥⲓⲁ . ϯ ⲟⲩⲱϣ ⲇⲉ ⲉ ⲧⲣⲉ ⲧⲉⲧⲛ ϣⲁϫⲉ ⲧⲏⲣ ⲧⲛ ϩⲛ ⲛ ⲁⲥⲡⲉ ⲛϩⲟⲩⲟ ⲇⲉ ϫⲉ ⲉⲧⲉⲧⲛⲉ ⲡⲣⲟⲫⲏⲧⲉⲩⲉ ⲛⲁⲉ ⲡ ⲉⲧ ⲡⲣⲟⲫⲏⲧⲉⲩⲉ ⲇⲉ ⲉϩⲟⲩⲉ ⲡ ⲉⲧ ϣⲁϫⲉ ϩⲛ ⲛ ⲁⲥⲡⲉ ϩⲓⲃⲟⲗ ⲉϣϫⲉ ⲛ ϥ ⲛⲁ ⲃⲱⲗ ⲁⲛ ϫⲉ ⲉⲣⲉ ⲧ ⲉⲕⲕⲗⲏⲥⲓⲁ ϫⲓ ⲛ ⲟⲩ ⲕⲱⲧ . ⲧⲉⲛⲟⲩ ⲇⲉ ⲛⲁ ⲥⲛⲏⲩ ⲉⲓϣⲁⲛ ⲉⲓ ϣⲁⲣⲱ ⲧⲛ ⲉ ⲓ ϣⲁϫⲉ ϩⲛ ⲛ ⲁⲥⲡⲉ ⲉ ⲓ ⲛⲁ ϯ ϩⲏⲩ ⲙⲙⲱ ⲧⲛ ⲛ ⲟⲩ ⲉⲓϣⲁⲛ ⲧⲙ ϣⲁϫⲉ ⲛⲙⲙⲏ ⲧⲛ ⲏ ϩⲛ ⲟⲩ ϭⲱⲗⲡ ⲉⲃⲟⲗ ⲏ ϩⲛ ⲟⲩ ⲥⲟⲟⲩⲛ ⲏ ϩⲛ ⲟⲩ ⲡⲣⲟⲫⲏⲧⲓⲁ ⲏ ϩⲛ ⲟⲩ ⲥⲃⲱ . ⲉϣⲱⲡⲉ ⲣⲱ ⲛ ⲁⲯⲩⲭⲟⲛ ⲉ ⲩ ϯ ⲛ ⲧⲉⲩ ⲥⲙⲏ ⲉⲓⲧⲉ ⲟⲩ ⲥⲏⲃⲉ ⲛ ϫⲱ ⲉⲓⲧⲉ ⲟⲩ ⲕⲓⲑⲁⲣⲁ ⲉⲩϣⲁⲛ ⲧⲙ ϯ ⲛ ⲟⲩ ⲡⲱⲣϫ ⲛ ⲛⲉⲩ ϩⲣⲟⲟⲩ ⲛ ⲁϣ ⲛ ϩⲉ ⲥⲉ ⲛⲁ ⲉⲓⲙⲉ ⲉ ⲡ ϫⲱ ⲉⲧ ⲟⲩ ϫⲱ ⲙⲙⲟ ϥ ⲏ ⲡ ⲉⲧ ⲟⲩ ⲕⲓⲑⲁⲣⲓⲍⲉ ⲙⲙⲟ ϥ . ⲕⲁⲓ ⲅⲁⲣ ⲉⲣϣⲁⲛ ⲟⲩ ⲥⲁⲗⲡⲓⲅⲝ ϯ ⲛ ⲟⲩ ϩⲣⲟⲟⲩ ⲉ ϥ ⲟⲩⲟⲛϩ ⲉⲃⲟⲗ ⲁⲛ ⲛⲓⲙ ⲡ ⲉⲧ ⲛⲁ ⲥⲃⲧⲱⲧ ϥ ⲉ ⲡ ⲡⲟⲗⲉⲙⲟⲥ . ⲧⲁⲓ ⲧⲉ ⲧ ϩⲉ ϩⲱⲧ ⲧⲏⲩⲧⲛ ϩⲓⲧⲛ ⲧ ⲁⲥⲡⲉ ⲉⲧⲉⲧⲛϣⲁⲛ ⲧⲙ ϯ ⲛ ⲟⲩ ϣⲁϫⲉ ⲉ ϥ ⲟⲩⲟⲛϩ ⲉⲃⲟⲗ . ⲛ ⲁϣ ⲛ ϩⲉ ⲉ ⲩ ⲛⲁ ⲉⲓⲙⲉ ⲉ ⲡ ⲉⲧ ⲉⲧⲛ ϫⲱ ⲙⲙⲟ ϥ . ⲉ ⲧ ⲉⲧ ⲛⲁ ϣⲱⲡⲉ ⲅⲁⲣ ⲉ ⲧⲉⲧⲛ ϣⲁϫⲉ ⲉ ⲡ ⲁⲏⲣ . ⲟⲩⲛ ⲟⲩ ⲁⲡⲥ ⲙ ⲙⲓⲛⲉ ⲛ ⲥⲙⲏ ϩⲙ ⲡ ⲕⲟⲥⲙⲟⲥ . ⲁⲩⲱ ⲙⲛ ⲗⲁⲁⲩ ⲉ ⲙⲛⲧ ϥ ⲥⲙⲏ . ⲉⲓϣⲁⲛ ⲧⲙ ⲉⲓⲙⲉ ⲉ ⲧ ϭⲟⲙ ⲛ ⲧⲉ ⲥⲙⲏ ϯ ⲛⲁ ϣⲱⲡⲉ ⲛ ⲃⲁⲣⲃⲁⲣⲟⲥ ⲙ ⲡ ⲉⲧ ϣⲁϫⲉ ⲛⲙⲙⲁ ⲓ . ⲁⲩⲱ ⲉ ⲩ ⲃⲁⲣⲃⲁⲣⲟⲥ ⲡⲉ ⲡ ⲉⲧ ϣⲁϫⲉ ⲛⲙⲙⲁ ⲓ . ⲧⲁⲓ ϩⲱⲧ ⲧⲏⲩⲧⲛ ⲧⲉⲧⲛ ϩⲉ . ⲉⲡⲉⲓ ⲛⲧⲉⲧⲛ ϩⲉⲛ ⲣⲉϥ ⲕⲱϩ ⲉ ⲛⲉ ⲡⲛⲉⲩⲙⲁⲧⲓⲕⲟⲛ ⲡⲣⲟⲥ ⲡ ⲕⲱⲧ ⲛ ⲧ ⲉⲕⲕⲗⲏⲥⲓⲁ . ϣⲓⲛⲉ ϫⲉⲕⲁⲁⲥ ⲉⲧⲉⲧⲛⲉ ⲣ ϩⲟⲩⲟ . ⲉⲧⲃⲉ ⲡⲁⲓ ⲡ ⲉⲧ ϣⲁϫⲉ ϩⲛ ⲧ ⲁⲥⲡⲉ ⲙⲁⲣⲉ ϥ ϣⲗⲏⲗ . ϫⲉⲕⲁⲁⲥ ⲉϥⲉ ⲃⲱⲗ . ⲉⲓϣⲁⲛ ϣⲗⲏⲗ ϩⲛ ⲟⲩ ⲁⲥⲡⲉ . ⲡⲁ ⲡⲛⲉⲩⲙⲁ ⲡ ⲉⲧ ϣⲗⲏⲗ . ⲡⲁ ϩⲏⲧ ⲇⲉ ⲟⲩ ⲁⲧ ⲕⲁⲣⲡⲟⲥ ⲡⲉ . ⲟⲩ ϭⲉ ⲡⲉ ϯ ⲛⲁ ϣⲗⲏⲗ ϩⲙ ⲡⲉ ⲡⲛⲉⲩⲙⲁ ϯ ⲛⲁ ϣⲗⲏⲗ ⲟⲛ ϩⲙ ⲡⲁ ⲕⲉ ϩⲏⲧ ϯ ⲛⲁ ⲯⲁⲗⲗⲉⲓ ϩⲙ ⲡⲉ ⲡⲛⲉⲩⲙⲁ ϯ ⲛⲁ ⲯⲁⲗⲗⲉⲓ ⲟⲛ ϩⲙ ⲡⲁ ⲕⲉ ϩⲏⲧ . ⲉⲙⲙⲟⲛ ⲉⲕϣⲁⲛ ⲥⲙⲟⲩ ϩⲙ ⲡⲉ ⲡⲛⲉⲩⲙⲁ ⲡ ⲉⲧ ϫⲱⲕ ⲉⲃⲟⲗ ⲙ ⲡ ⲙⲁ ⲙ ⲡ ϩⲓⲇⲓⲱⲧⲏⲥ ⲛ ⲁϣ ⲛ ϩⲉ ϥ ⲛⲁ ϫⲱ ⲙ ⲡ ϩⲁⲙⲏⲛ ⲉϫⲙ ⲡⲉⲕ ϣⲡ ϩⲙⲟⲧ . ⲉⲃⲟⲗ ⲅⲁⲣ ϫⲉ ⲉ ⲕ ϫⲉ ⲟⲩ ⲛ ϥ ⲥⲟⲟⲩⲛ ⲁⲛ . ⲛⲧⲟⲕ ⲙⲉⲛ ⲅⲁⲣ ⲕⲁⲗⲱⲥ ⲕ ϣⲡ ϩⲙⲟⲧ . ⲁⲗⲗⲁ ⲡ ⲕⲉ ⲟⲩⲁ ⲕⲱⲧ ⲁⲛ . ϯ ϣⲡ ϩⲙⲟⲧ ⲛⲧⲙ ⲡⲁ ⲛⲟⲩⲧⲉ ϫⲉ ϯ ϣⲁϫⲉ ⲉϩⲟⲩ ⲉⲣⲱ ⲧⲛ ⲧⲏⲣ ⲧⲛ ϩⲛ ⲛ ⲁⲥⲡⲉ . ⲁⲗⲗⲁ ϩⲛ ⲧ ⲉⲕⲕⲗⲏⲥⲓⲁ ϯ ⲟⲩⲉϣ ⲧⲓⲟⲩ ⲛ ϣⲁϫⲉ ⲉ ϫⲟ ⲟⲩ ϩⲙ ⲡⲁ ϩⲏⲧ ϫⲉ ⲉⲓⲉ ⲕⲁⲑⲏⲅⲉⲓ ⲛ ϩⲉⲛ ⲕⲟⲟⲩⲉ ⲉϩⲟⲩⲉ ⲟⲩ ⲧⲃⲁ ⲛ ϣⲁϫⲉ ϩⲛ ⲧ ⲁⲥⲡⲉ . ⲛⲉ ⲥⲛⲏⲩ ⲙⲡⲣ ⲣ ⲕⲟⲩⲓ ϩⲛ ⲛⲉⲧⲛ ϩⲏⲧ . ⲁⲗⲗⲁ ⲁⲣⲓ ⲕⲟⲩⲓ ϩⲛ ⲧ ⲕⲁⲕⲓⲁ . ⲛ ⲧⲉⲧⲛ ⲣ ⲧⲉⲗⲓⲟⲥ ⲇⲉ ϩⲛ ⲛⲉⲧⲛ ϩⲏⲧ . ϥ ⲥⲏϩ ⲅⲁⲣ ϩⲙ ⲡ ⲛⲟⲙⲟⲥ ϫⲉ ϩⲣⲁⲓ ϩⲛ ϩⲉⲛ ⲕⲉ ⲁⲥⲡⲉ ⲙⲛ ϩⲉⲛ ⲕⲉ ⲥⲡⲟⲧⲟⲩ ϯ ⲛⲁ ϣⲁϫⲉ ⲙⲛ ⲡⲓ ⲗⲁⲧⲟⲥ ⲁⲩⲱ ⲛ ⲥⲉ ⲛⲁ ⲥⲱⲧⲙ ⲁⲛ ⲉⲣⲟ ⲓ ⲛ ⲧⲉⲉⲓ ⲕⲉ ϩⲉ ⲡⲉϫⲉ ⲡ ϫⲟⲉⲓⲥ . ϩⲱⲥⲧⲉ ⲛ ⲁⲥⲡⲉ ⲉ ⲩ ϣⲟⲟⲡ ⲉ ⲩ ⲙⲁⲉⲓⲛ ⲛ ⲛ ⲉⲧ ⲡⲓⲥⲧⲉⲩⲉ ⲁⲛ ⲁⲗⲗⲁ ⲛ ⲛ ⲁⲡⲓⲥⲧⲟⲥ ⲧⲉ ⲡⲣⲟⲫⲏⲧⲓⲁ ⲇⲉ ⲛ ⲉ ⲥ ϣⲟⲟⲡ ⲁⲛ ⲛ ⲛ ⲁⲡⲓⲥⲧⲟⲥ ⲁⲗⲗⲁ ⲛ ⲛ ⲉⲧ ⲡⲓⲥⲧⲉⲩⲉ . ⲉϣⲱⲡⲉ ϭⲉ ⲉⲣϣⲁⲛ ⲧ ⲉⲕⲕⲗⲏⲥⲓⲁ ⲧⲏⲣ ⲥ ⲉⲓ ⲉ ⲩ ⲙⲁ ⲛ ⲟⲩⲱⲧ ⲛ ⲥⲉ ϣⲁϫⲉ ⲧⲏⲣ ⲟⲩ ϩⲛ ⲛ ⲁⲥⲡⲉ ⲛ ⲥⲉ ⲉⲓ ⲇⲉ ⲉϩⲟⲩⲛ ⲛϭⲓ ϩⲉⲛ ϩⲓⲇⲓⲱⲧⲏⲥ ⲏ ϩⲉⲛ ⲁⲡⲓⲥⲧⲟⲥ ⲛ ⲉ ⲩ ⲛⲁ ϫⲟⲟ ⲥ ⲁⲛ ϫⲉ ⲉ ⲧⲉⲧⲛ ⲗⲟⲃⲉ . ⲉϣⲱⲡⲉ ⲇⲉ ⲉⲩϣⲁⲛ ⲡⲣⲟⲫⲏⲧⲉⲩⲉ ⲧⲏⲣ ⲟⲩ ⲛⲧⲉ ⲟⲩ ⲁⲡⲓⲥⲧⲟⲥ ⲇⲉ ⲉⲓ ⲉϩⲟⲩⲛ ⲏ ⲟⲩ ϩⲓⲇⲓⲱⲧⲏⲥ ⲥⲉ ⲛⲁ ϫⲡⲓⲟ ϥ ϩⲓⲧⲛ ⲟⲩⲟⲛ ⲛⲓⲙ ⲥⲉ ⲛⲁ ⲁⲛⲁⲕⲣⲓⲛⲉ ⲙⲙⲟ ϥ ϩⲓⲧⲛ ⲟⲩⲟⲛ ⲛⲓⲙ . ⲛ ⲉⲧ ϩⲏⲡ ⲙ ⲡⲉϥ ϩⲏⲧ ⲛⲁ ⲟⲩⲱⲛϩ ⲉⲃⲟⲗ . ⲁⲩⲱ ⲛ ⲧⲉⲉⲓ ϩⲉ ϥ ⲛⲁ ⲡⲁϩⲧ ϥ ⲉϫⲙ ⲡⲉϥ ϩⲟ ⲛ ϥ ⲟⲩⲱϣⲧ ⲙ ⲡ ⲛⲟⲩⲧⲉ ⲉ ϥ ϫⲱ ⲙⲙⲟ ⲥ ϫⲉ ⲟⲛⲧⲱⲥ ⲡ ⲛⲟⲩⲧⲉ ϣⲟⲟⲡ ⲛϩⲏⲧ ⲧⲏⲩⲧⲛ . ⲟⲩ ϭⲉ ⲡ ⲉⲧ ⲛⲁ ϣⲱⲡⲉ ⲛⲉ ⲥⲛⲏⲩ ⲉⲧⲉⲧⲛϣⲁⲛ ⲥⲱⲟⲩϩ ⲉϩⲟⲩⲛ ⲡ ⲟⲩⲁ ⲡ ⲟⲩⲁ ⲟⲩⲛⲧⲁ ϥ ⲙⲙⲁⲩ ⲛ ⲟⲩ ⲯⲁⲗⲙⲟⲥ ⲟⲩⲛⲧⲁ ϥ ⲙⲙⲁⲩ ⲛ ⲟⲩ ⲥⲃⲱ ⲟⲩⲛⲧⲁ ϥ ⲙⲙⲁⲩ ⲛ ⲟⲩ ϭⲱⲗⲡ ⲉⲃⲟⲗ ⲟⲩⲛⲧⲁ ϥ ⲙⲙⲁⲩ ⲛ ⲟⲩ ⲁⲥⲡⲉ ⲟⲩⲛⲧⲁ ϥ ⲙⲙⲁⲩ ⲛ ⲟⲩ ϩⲉⲣⲙⲏⲛⲓⲁ ⲙⲁⲣ ⲟⲩ ϣⲱⲡⲉ ⲧⲏⲣ ⲟⲩ ⲉ ⲩ ⲕⲱⲧ . ⲉⲓⲧⲉ ⲉⲣⲉ ⲟⲩⲁ ⲛⲁ ϣⲁϫⲉ ϩⲛ ⲟⲩ ⲁⲥⲡⲉ ϣⲁ ⲥⲛⲁⲩ ⲏ ⲡⲉ ϩⲟⲩⲟ ϣⲟⲙⲛⲧ ⲛ ⲥⲉ ϫⲓ ⲟⲩ ϣⲏⲙ ⲉ ⲟⲩⲁ ⲛⲧⲉ ⲟⲩⲁ ⲃⲟⲗ ⲟⲩ . ⲉϣⲱⲡⲉ ⲇⲉ ⲙⲛ ⲣⲉϥ ⲃⲱⲗ . ⲙⲁⲣⲉ ϥ ⲕⲁⲣⲱ ϥ ϩⲛ ⲧ ⲉⲕⲕⲗⲏⲥⲓⲁ . ⲙⲁⲣⲉ ϥ ϣⲁϫⲉ ⲇⲉ ⲛⲙⲙⲁ ϥ ⲙⲛ ⲡ ⲛⲟⲩⲧⲉ . ⲡⲣⲟⲫⲏⲧⲏⲥ ⲇⲉ ⲥⲛⲁⲩ ⲏ ϣⲟⲙⲛⲧ ⲙⲁⲣ ⲟⲩ ϣⲁϫⲉ . ⲁⲩⲱ ⲙⲁⲣⲉ ⲡ ⲕⲉ ⲥⲉⲉⲡⲉ ⲇⲓⲁⲕⲣⲓⲛⲉ . ⲉϣⲱⲡⲉ ⲇⲉ ⲉϥϣⲁⲛ ϭⲱⲗⲡ ⲉⲃⲟⲗ ⲛ ⲕⲉ ⲟⲩⲁ ⲉ ϥ ϩⲙⲟⲟⲥ ⲙⲁⲣⲉ ⲡ ϣⲟⲣⲡ ⲕⲁ ⲣⲱ ϥ . ⲟⲩⲛ ϭⲟⲙ ⲅⲁⲣ ⲉ ⲧⲣⲉ ⲧⲛ ⲡⲣⲟⲫⲏⲧⲉⲩⲉ ⲧⲏⲣ ⲧⲛ ⲟⲩⲁ ⲟⲩⲁ ϫⲉ ⲉⲩⲉ ⲥⲃⲟ ⲧⲏⲣ ⲟⲩ ⲛ ⲥⲉ ⲥⲉⲡⲥⲱⲡ ⲟⲩ ⲧⲏⲣ ⲟⲩ . ⲛⲧⲉ ⲛⲉ ⲡⲛⲉⲩⲙⲁ ⲛ ⲛⲉ ⲡⲣⲟⲫⲏⲧⲏⲥ ϩⲩⲡⲟⲧⲁⲥⲥⲉ ⲛ ⲛⲉ ⲡⲣⲟⲫⲏⲧⲏⲥ . ⲡ ⲛⲟⲩⲧⲉ ⲅⲁⲣ ⲙ ⲡⲁ ⲡⲉ ϣⲧⲟⲣⲧⲣ ⲁⲛ ⲡⲉ . ⲁⲗⲗⲁ ⲡⲁ ⲧ ⲓⲣⲏⲛⲏ ⲡⲉ . ⲛ ⲧ ϩⲉ ⲉⲧ ϣⲟⲟⲡ ϩⲛ ⲛ ⲉⲕⲕⲗⲏⲥⲓⲁ ⲧⲏⲣ ⲟⲩ ⲛ ⲛ ⲉⲧ ⲟⲩⲁⲁⲃ . ⲛⲉ ϩⲓⲟⲙⲉ ⲙⲁⲣ ⲟⲩ ⲕⲁⲣⲱ ⲟⲩ ϩⲛ ⲧ ⲉⲕⲕⲗⲏⲥⲓⲁ . ⲛ ⲥ ⲧⲟ ⲅⲁⲣ ⲛⲁ ⲩ ⲁⲛ ⲉ ϣⲁϫⲉ . ⲁⲗⲗⲁ ⲙⲁⲣ ⲟⲩ ϩⲩⲡⲟⲧⲁⲥⲥⲉ ⲕⲁⲧⲁ ⲧ ϩⲉ ⲉⲧⲉⲣⲉ ⲡ ⲕⲉ ⲛⲟⲙⲟⲥ ϫⲱ ⲙⲙⲟ ⲥ . ⲉϣⲱⲡⲉ ⲇⲉ ⲥⲉ ⲟⲩⲉϣ ⲥⲟⲩ ⲛ ⲟⲩ ϣⲁϫⲉ ⲙⲁⲣ ⲟⲩ ϫⲛⲉ ⲛⲉⲩ ϩⲁⲓ ϩⲛ ⲛⲉⲩ ⲏⲓ . ⲟⲩ ϣⲗⲟϥ ⲅⲁⲣ ⲡⲉ ⲛ ⲧⲉ ⲥϩⲓⲙⲉ ⲉ ϣⲁϫⲉ ϩⲛ ⲧ ⲉⲕⲕⲗⲏⲥⲓⲁ . ⲏ ⲛⲧ ⲁ ⲡ ϣⲁϫⲉ ⲙ ⲡ ⲛⲟⲩⲧⲉ ⲉⲓ ⲉⲃⲟⲗ ⲛϩⲏⲧ ⲧⲏⲩⲧⲛ . ⲏ ⲛⲧ ⲁ ϥ ⲡⲱϩ ϣⲁⲣⲱ ⲧⲛ ⲟⲩⲁⲧ ⲧⲏⲩⲧⲛ . ⲡ ⲉⲧ ⲙⲉⲉⲩⲉ ϫⲉ ⲟⲩ ⲡⲣⲟⲫⲏⲧⲏⲥ ⲡⲉ . ⲏ ⲟⲩ ⲡⲛⲉⲩⲙⲁⲧⲓⲕⲟⲥ ⲙⲁⲣⲉ ϥ ⲉⲓⲙⲉ ⲉ ⲛ ⲉ ϯ ⲥϩⲁⲓ ⲙⲙⲟ ⲟⲩ ⲛⲏ ⲧⲛ ϫⲉ ϩⲉⲛ ⲉⲛⲧⲟⲗⲏ ⲛⲧⲉ ⲡ ϫⲟⲉⲓⲥ ⲛⲉ . ⲡ ⲉⲧ ⲟ ⲇⲉ ⲛ ⲁⲧ ⲥⲟⲟⲩⲛ ⲥⲉ ⲟ ⲛ ⲁⲧ ⲥⲟⲟⲩⲛ ⲙⲙⲟ ϥ . ϩⲱⲥⲧⲉ ⲛⲁ ⲥⲛⲏⲩ ⲕⲱϩ ⲉ ⲡⲣⲟⲫⲏⲧⲉⲩⲉ . ⲁⲩⲱ ⲙⲡⲣ ⲕⲱⲗⲩ ϣⲁϫⲉ ϩⲛ ⲛ ⲁⲥⲡⲉ . ⲙⲁⲣ ⲟⲩ ϣⲱⲡⲉ ⲇⲉ ⲧⲏⲣ ⲟⲩ ϩⲛ ⲟⲩ ⲧⲥⲁⲛⲟ . ⲁⲩⲱ ⲕⲁⲧⲁ ⲧⲁⲝⲓⲥ .
ϯ ⲧⲁⲙⲟ ⲇⲉ ⲙⲙⲱ ⲧⲛ ⲛⲁ ⲥⲛⲏⲩ ⲉ ⲡⲁ ⲉⲩⲁⲅⲅⲉⲗⲓⲟⲛ ⲡⲁⲓ ⲉⲛⲧ ⲁ ⲓ ⲉⲩⲁⲅⲅⲉⲗⲓⲍⲉ ⲙⲙⲟ ϥ ⲛⲏ ⲧⲛ . ⲡⲁⲓ ⲟⲛ ⲉⲛⲧ ⲁ ⲧⲉⲧⲛ ϫⲓⲧ ϥ . ⲡⲁⲓ ⲟⲛ ⲉ ⲧⲉⲧⲛ ⲁϩⲉ ⲣⲁⲧ ⲧⲏⲩⲧⲛ ⲛϩⲏⲧ ϥ . ⲁⲩⲱ ⲟⲛ ⲉ ⲧⲉⲧ ⲛⲁ ⲟⲩϫⲁⲓ ⲉⲃⲟⲗ ϩⲓⲧⲟⲟⲧ ϥ ϫⲉ ⲟⲩ ⲡⲉ ⲡ ϣⲁϫⲉ ⲉⲛⲧ ⲁ ⲓ ⲉⲩⲁⲅⲅⲉⲗⲓⲍⲉ ⲙⲙⲟ ϥ ⲛⲏ ⲧⲛ ⲉϣϫⲉ ⲧⲉⲧⲛ ⲁⲙⲁϩⲧⲉ ϩⲓⲃⲟⲗ ⲉϣϫⲉ ⲉⲓⲕⲏ ⲁⲛ ⲁ ⲧⲉⲧⲛ ⲡⲓⲥⲧⲉⲩⲉ . ⲁ ⲓ ϯ ⲅⲁⲣ ⲛⲏ ⲧⲛ ⲛ ϣⲟⲣⲡ ⲙ ⲡ ⲉⲛⲧ ⲁ ⲓ ϫⲓⲧ ϥ . ϫⲉ ⲡⲉ ⲭⲣⲓⲥⲧⲟⲥ ⲁ ϥ ⲙⲟⲩ ϩⲁ ⲛⲉⲛ ⲛⲟⲃⲉ ⲕⲁⲧⲁ ⲛⲉ ⲅⲣⲁⲫⲏ . ⲁⲩⲱ ϫⲉ ⲁ ⲩ ⲧⲟⲙⲥ ϥ . ⲁⲩⲱ ϫⲉ ⲁ ϥ ⲧⲱⲟⲩⲛ ϩⲙ ⲡ ⲙⲉϩ ϣⲟⲙⲛⲧ ⲛ ϩⲟⲟⲩ ⲕⲁⲧⲁ ⲛⲉ ⲅⲣⲁⲫⲏ . ⲁⲩⲱ ϫⲉ ⲁ ϥ ⲟⲩⲱⲛϩ ⲉⲃⲟⲗ ⲛ ⲕⲏⲫⲁ . ⲉⲓⲧⲁ ⲙ ⲡ ⲙⲛⲧ ⲥⲛⲟⲟⲩⲥ ⲙⲛⲛⲥⲱ ⲥ ⲁ ϥ ⲟⲩⲱⲛϩ ⲉⲃⲟⲗ ⲛϩⲟⲩⲟ ⲉ ⲧⲓⲟⲩ ⲛ ϣⲉ ⲛ ⲥⲟⲛ ⲛ ⲟⲩ ⲥⲟⲡ ⲛ ⲟⲩⲱⲧ ⲛⲁⲓ ⲉⲣⲉ ⲡⲉⲩ ϩⲟⲩⲟ ϣⲟⲟⲡ ϣⲁ ⲧⲉⲛⲟⲩ . ϩⲟⲓⲛⲉ ⲇⲉ ⲙⲙⲟ ⲟⲩ ⲁ ⲩ ⲛⲕⲟⲧⲕ . ⲙⲛⲛⲥⲱ ⲥ ⲁ ϥ ⲟⲩⲱⲛϩ ⲉⲃⲟⲗ ⲛ ⲓⲁⲕⲱⲃⲟⲥ . ⲉⲓⲧⲁ ⲛ ⲁⲡⲟⲥⲧⲟⲗⲟⲥ ⲧⲏⲣ ⲟⲩ . ⲛ ϩⲁⲉ ⲇⲉ ⲉ ⲟⲩⲟⲛ ⲛⲓⲙ ⲛ ⲧ ϩⲉ ⲛ ⲟⲩ ϩⲟⲩϩⲉ . ⲁ ϥ ⲟⲩⲱⲛϩ ϩⲱ ⲛⲁ ⲓ ⲉⲃⲟⲗ . ⲁⲛⲟⲕ ⲅⲁⲣ ⲡⲉ ⲡ ⲉⲗⲁⲭⲓⲥⲧⲟⲥ ⲛ ⲁⲡⲟⲥⲧⲟⲗⲟⲥ . ⲉ ⲛ ϯ ⲙⲡϣⲁ ⲁⲛ ⲙ ⲙⲟⲩⲧⲉ ⲉⲣⲟ ⲓ ϫⲉ ⲁⲡⲟⲥⲧⲟⲗⲟⲥ ϫⲉ ⲁ ⲓ ⲇⲓⲱⲕⲉ ⲛⲥⲁ ⲧ ⲉⲕⲕⲗⲏⲥⲓⲁ ⲙ ⲡ ⲛⲟⲩⲧⲉ . ⲧ ϩⲉ ⲇⲉ ⲉ ϯ ⲟ ⲙⲙⲟ ⲥ ⲉ ⲓ ⲟ ⲙⲙⲟ ⲥ ϩⲙ ⲡⲉ ϩⲙⲟⲧ ⲙ ⲡ ⲛⲟⲩⲧⲉ ⲁⲩⲱ ⲧⲉϥ ⲭⲁⲣⲓⲥ ⲉⲛⲧ ⲁ ⲥ ⲡⲱϩ ϣⲁⲣⲟ ⲓ ⲙⲡ ⲥ ϣⲱⲡⲉ ⲉ ⲥ ϣⲟⲩⲉⲓⲧ ⲁⲗⲗⲁ ⲁ ⲓ ϣⲡ ϩⲓⲥⲉ ⲉϩⲟⲩⲉ ⲉⲣⲟ ⲟⲩ ⲧⲏⲣ ⲟⲩ ⲛ ⲁⲛⲟⲕ ⲇⲉ ⲁⲛ ⲁⲗⲗⲁ ⲧⲉ ⲭⲁⲣⲓⲥ ⲙ ⲡ ⲛⲟⲩⲧⲉ ⲉⲧ ⲛⲙⲙⲁ ⲓ . ⲉⲓⲧⲉ ϭⲉ ⲁⲛⲟⲕ . ⲉⲓⲧⲉ ⲛⲏ ⲧⲁⲓ ⲧⲉ ⲧ ϩⲉ ⲉⲧ ⲛ ⲧⲁϣⲉ ⲟⲉⲓϣ ⲙⲙⲟ ⲥ . ⲁⲩⲱ ⲧⲁⲓ ⲧⲉ ⲧ ϩⲉ ⲉⲛⲧ ⲁ ⲧⲉⲧⲛ ⲡⲓⲥⲧⲉⲩⲉ . ⲉϣϫⲉ ⲡⲉ ⲭⲣⲓⲥⲧⲟⲥ ⲇⲉ ⲥⲉ ⲧⲁϣⲉ ⲟⲉⲓϣ ⲙⲙⲟ ϥ ϫⲉ ⲁ ϥ ⲧⲱⲟⲩⲛ ϩⲛ ⲛ ⲉⲧ ⲙⲟⲟⲩⲧ ⲛ ⲁϣ ⲛ ϩⲉ ⲟⲩⲛ ϩⲟⲓⲛⲉ ϫⲱ ⲙⲙⲟ ⲥ ⲛϩⲏⲧ ⲧⲏⲩⲧⲛ ϫⲉ ⲛ ⲉⲧ ⲙⲟⲟⲩⲧ ⲛⲁ ⲧⲱⲟⲩⲛ ⲁⲛ . ⲉϣϫⲉ ⲛ ⲉⲧ ⲙⲟⲟⲩⲧ ⲛⲁ ⲧⲱⲟⲩⲛ ⲁⲛ ⲉⲓⲉ ⲙⲡⲉ ⲡⲉ ⲭⲣⲓⲥⲧⲟⲥ ⲧⲱⲟⲩⲛ . ⲉϣϫⲉ ⲙⲡⲉ ⲡⲉ ⲭⲣⲓⲥⲧⲟⲥ ⲧⲱⲟⲩⲛ ⲉⲓⲉ ⲡⲉⲛ ⲧⲁϣⲉ ⲟⲉⲓϣ ϣⲟⲩⲉⲓⲧ . ⲁⲩⲱ ⲥ ϣⲟⲩⲉⲓⲧ ⲛϭⲓ ⲧⲉⲛ ⲡⲓⲥⲧⲓⲥ . ⲥⲉ ⲛⲁ ϩⲉ ⲇⲉ ⲟⲛ ⲉⲣⲟ ⲛ ⲉ ⲛ ⲟ ⲙ ⲙⲛⲧⲣⲉ ⲛ ⲛⲟⲩϫ ⲉ ⲡ ⲛⲟⲩⲧⲉ ϫⲉ ⲁ ⲛ ⲣ ⲙⲛⲧⲣⲉ ⲙ ⲡ ⲛⲟⲩⲧⲉ . ϫⲉ ⲁ ϥ ⲧⲟⲩⲛⲉⲥ ⲡⲉ ⲭⲣⲓⲥⲧⲟⲥ ⲡⲁⲓ ⲉⲧⲉ ⲙⲡ ϥ ⲧⲟⲩⲛⲟⲥ ϥ . ⲉϣϫⲉ ⲛ ⲉⲧ ⲙⲟⲟⲩⲧ ⲛⲁ ⲧⲱⲟⲩⲛ ⲁⲛ . ⲉϣϫⲉ ⲛ ⲉⲧ ⲙⲟⲟⲩⲧ ⲅⲁⲣ ⲛⲁ ⲧⲱⲟⲩⲛ ⲁⲛ . ⲉⲓⲉ ⲙⲡⲉ ⲡⲉ ⲭⲣⲓⲥⲧⲟⲥ ⲧⲱⲟⲩⲛ . ⲉϣϫⲉ ⲙⲡⲉ ⲡⲉ ⲭⲣⲓⲥⲧⲟⲥ ⲧⲱⲟⲩⲛ ⲉⲓⲉ ⲥ ϣⲟⲩⲉⲓⲧ ⲛϭⲓ ⲧⲉⲧⲛ ⲡⲓⲥⲧⲓⲥ . ⲁⲩⲱ ⲉⲧⲉⲓ ⲧⲉⲧⲛ ϣⲟⲟⲡ ϩⲛ ⲛⲉⲧⲛ ⲛⲟⲃⲉ . ⲉⲓⲉ ⲁ ⲛ ⲕⲟⲟⲩⲉ ⲉⲛⲧ ⲁ ⲩ ⲛⲕⲟⲧⲕ ϩⲙ ⲡⲉ ⲭⲣⲓⲥⲧⲟⲥ ϩⲉ ⲉⲃⲟⲗ . ⲉϣϫⲉ ϩⲣⲁⲓ ϩⲙ ⲡⲉⲓ ⲱⲛϩ ⲙⲙⲁⲧⲉ ⲉ ⲛ ⲛⲁϩⲧⲉ ϩⲙ ⲡⲉ ⲭⲣⲓⲥⲧⲟⲥ . ⲉⲓⲉ ⲁ ⲛ ϩⲉⲛ ⲉⲃⲓⲏⲛ ⲉϩⲟⲩⲉ ⲣⲱⲙⲉ ⲛⲓⲙ . ⲧⲉⲛⲟⲩ ⲇⲉ ⲁ ⲡⲉ ⲭⲣⲓⲥⲧⲟⲥ ⲧⲱⲟⲩⲛ ⲉⲃⲟⲗ ϩⲛ ⲛ ⲉⲧ ⲙⲟⲟⲩⲧ ⲧ ⲁⲡⲁⲣⲭⲏ ⲛ ⲛ ⲉⲛⲧ ⲁ ⲩ ⲛⲕⲟⲧⲕ ⲉⲡⲉⲓⲇⲏ ⲅⲁⲣ ⲛⲧ ⲁ ⲡ ⲙⲟⲩ ϣⲱⲡⲉ ⲉⲃⲟⲗ ϩⲓⲧⲛ ⲟⲩ ⲣⲱⲙⲉ . ⲉⲃⲟⲗ ϩⲓⲧⲛ ⲟⲩ ⲣⲱⲙⲉ ⲟⲛ ⲡⲉ ⲡ ⲧⲱⲟⲩⲛ ⲛ ⲛ ⲉⲧ ⲙⲟⲟⲩⲧ . ⲛ ⲧ ϩⲉ ⲅⲁⲣ ⲉⲧ ⲟⲩ ⲙⲟⲩ ⲧⲏⲣ ⲟⲩ ϩⲛ ⲁⲇⲁⲙ . ⲧⲁⲓ ⲧⲉ ⲧ ϩⲉ ϩⲙ ⲡⲉ ⲭⲣⲓⲥⲧⲟⲥ ⲥⲉ ⲛⲁ ⲱⲛϩ ⲧⲏⲣ ⲟⲩ . ⲡ ⲟⲩⲁ ⲇⲉ ⲡ ⲟⲩⲁ ϩⲙ ⲡⲉϥ ⲧⲁⲅⲙⲁ . ⲧ ⲁⲡⲁⲣⲭⲏ ⲡⲉ ⲭⲣⲓⲥⲧⲟⲥ . ⲙⲛⲛⲥⲱ ⲥ ⲛⲁ ⲡⲉ ⲭⲣⲓⲥⲧⲟⲥ ϩⲛ ⲧⲉϥ ⲡⲁⲣϩⲟⲩⲥⲓⲁ . ⲉⲓⲧⲁ ⲧ ϩⲁⲏ ⲉϥϣⲁⲛ ϯ ⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲡ ⲉⲓⲱⲧ ⲉϥϣⲁⲛ ⲟⲩⲱⲥϥ ⲛ ⲁⲣⲭⲏ ⲛⲓⲙ . ϩⲓ ⲉⲝⲟⲩⲥⲓⲁ ⲛⲓⲙ . ϩⲓ ϭⲟⲙ ⲛⲓⲙ . ϩⲁⲡⲥ ⲅⲁⲣ ⲡⲉ ⲉ ⲧⲣⲉ ϥ ⲣ ⲣⲣⲟ ϣⲁⲛⲧ ϥ ⲕⲱ ⲛ ⲛⲉϥ ϫⲁϫⲉ ⲧⲏⲣ ⲟⲩ ϩⲁ ⲛⲉϥ ⲟⲩⲉⲣⲏⲧⲉ . ⲡ ϩⲁⲉ ⲇⲉ ⲛ ϫⲁϫⲉ ϥ ⲛⲁ ⲟⲩⲱⲥϥ ⲉⲧⲉ ⲡ ⲙⲟⲩ ⲡⲉ . ⲁ ϥ ⲕⲁ ⲛⲕⲁ ⲅⲁⲣ ⲛⲓⲙ ϩⲁ ⲛⲉϥ ⲟⲩⲉⲣⲏⲧⲉ . ϩⲟⲧⲁⲛ ⲇⲉ ⲉϥϣⲁⲛ ϫⲟⲟ ⲥ ϫⲉ ⲛⲕⲁ ⲛⲓⲙ ⲁ ⲩ ϩⲩⲡⲟⲧⲁⲥⲥⲉ ⲛⲁ ϥ . ⲉⲓⲉ ⲡ ⲃⲟⲗ ⲙ ⲡ ⲉⲛⲧ ⲁ ϥ ⲧⲣⲉ ⲛⲕⲁ ⲛⲓⲙ ϩⲩⲡⲟⲧⲁⲥⲥⲉ ⲛⲁ ϥ . ϩⲟⲧⲁⲛ ⲇⲉ ⲉⲣϣⲁⲛ ⲛⲕⲁ ⲛⲓⲙ ϩⲩⲡⲟⲧⲁⲥⲥⲉ ⲛⲁ ϥ . ⲧⲟⲧⲉ ⲛⲧⲟϥ ⲡ ϣⲏⲣⲉ ϥ ⲛⲁ ϩⲩⲡⲟⲧⲁⲥⲥⲉ ⲙ ⲡ ⲉⲛⲧ ⲁ ϥ ⲧⲣⲉ ⲛⲕⲁ ⲛⲓⲙ ϩⲩⲡⲟⲧⲁⲥⲥⲉ ⲛⲁ ϥ . ϫⲉⲕⲁⲁⲥ ⲉⲣⲉ ⲡ ⲛⲟⲩⲧⲉ ϣⲱⲡⲉ ⲉ ⲡ ⲧⲏⲣ ϥ ⲡⲉ ⲉ ϥ ϩⲙ ⲡ ⲧⲏⲣ ϥ . ⲉⲙⲙⲟⲛ ⲉ ⲩ ⲛⲁ ⲣ ⲟⲩ ⲛϭⲓ ⲛ ⲉⲧ ⲃⲁⲡⲧⲓⲍⲉ ϩⲁ ⲛ ⲉⲧ ⲙⲟⲟⲩⲧ . ⲉϣϫⲉ ⲛ ⲉⲧ ⲙⲟⲟⲩⲧ ⲣⲱ ⲛⲁ ⲧⲱⲟⲩⲛ ⲁⲛ ⲁϩⲣⲟ ⲟⲩ ⲥⲉ ⲃⲁⲡⲧⲓⲍⲉ ϩⲁⲣⲟ ⲟⲩ . ⲁϩⲣⲟ ⲛ ϩⲱⲱ ⲛ ⲧⲛ ⲕⲓⲛⲇⲩⲛⲉⲩⲉ ⲛ ⲛⲁⲩ ⲛⲓⲙ . ϯ ⲙⲟⲩ ⲙⲙⲏⲛⲉ ϣⲉ ⲡⲉⲧⲛ ϣⲟⲩϣⲟⲩ ⲉⲧⲉ ⲩⲛⲧⲁ ⲉⲓ ϥ ⲛⲁ ⲥⲛⲏⲩ ϩⲙ ⲡⲉ ⲭⲣⲓⲥⲧⲟⲥ ⲓⲏⲥⲟⲩⲥ ⲡ ϫⲟⲉⲓⲥ . ⲉϣϫⲉ ⲕⲁⲧⲁ ⲣⲱⲙⲉ ⲛⲧ ⲁ ⲓ ⲙⲓϣⲉ ⲙⲛ ⲛⲉ ⲑⲏⲣⲓⲟⲛ ϩⲛ ⲉⲫⲉⲥⲟⲥ ⲟⲩ ⲡⲉ ⲡⲁ ϩⲏⲩ . ⲉϣϫⲉ ⲛ ⲉⲧ ⲙⲟⲟⲩⲧ ⲛⲁ ⲧⲱⲟⲩⲛ ⲁⲛ ⲙⲁⲣ ⲛ ⲟⲩⲱⲙ ⲛ ⲧⲛ ⲥⲱ . ϫⲉ ⲧⲛ ⲛⲁ ⲙⲟⲩ ⲅⲁⲣ ⲛ ⲣⲁⲥⲧⲉ . ⲙⲡⲣ ⲡⲗⲁⲛⲁ . ϣⲁⲣⲉ ⲛⲓ ϣⲁϫⲉ ⲉⲧ ϩⲟⲟⲩ ⲧⲁⲕⲉ ⲛⲓ ϩⲏⲧ ⲉⲧ ⲛⲁⲛⲟⲩ ⲟⲩ . ⲛⲏⲡϩⲉ ⲇⲓⲕⲁⲓⲱⲥ ⲁⲩⲱ ⲙⲡⲣ ⲣ ⲛⲟⲃⲉ . ⲟⲩⲛ ϩⲟⲓⲛⲉ ⲅⲁⲣ ⲟ ⲛ ⲁⲧ ⲥⲟⲟⲩⲛ ⲙ ⲡ ⲛⲟⲩⲧⲉ . ⲉ ⲓ ϫⲱ ⲛ ⲛⲁⲓ ⲉ ⲓ ϯ ϣⲓⲡⲉ ⲛⲏ ⲧⲛ . ⲁⲗⲗⲁ ⲟⲩⲛ ⲟⲩⲁ ⲛⲁ ϫⲟⲟ ⲥ ϫⲉ ⲉⲣⲉ ⲛ ⲉⲧ ⲙⲟⲟⲩⲧ ⲛⲁ ⲧⲱⲟⲩⲛ ⲛ ⲁϣ ⲛ ϩⲉ . ⲉ ⲩ ⲛⲏⲩ ⲇⲉ ϩⲛ ⲁϣ ⲛ ⲥⲱⲙⲁ . ⲡ ⲁ ⲑⲏⲧ ⲛⲧⲟⲕ ⲡⲉ ϣⲁ ϥ ϫⲟ ϥ ⲙⲉ ϥ ⲱⲛϩ . ⲉⲓⲙⲏⲧⲓ ⲛ ϥ ⲙⲟⲩ . ⲁⲩⲱ ⲙ ⲡ ⲥⲱⲙⲁ ⲁⲛ ⲉⲧ ⲛⲁ ϣⲱⲡⲉ ⲡⲉ ϣⲁ ⲕ ϫⲟ ϥ . ⲁⲗⲗⲁ ⲟⲩ ⲃⲗⲃⲓⲗⲉ ⲧⲉ ⲉ ⲥ ⲕⲏⲕ ⲁϩⲏⲩ ⲛ ⲥⲟⲩⲟ . ⲏ ⲙ ⲡ ⲕⲉ ⲥⲉⲉⲡⲉ ⲛ ϭⲣⲟϭ . ϣⲁⲣⲉ ⲡ ⲛⲟⲩⲧⲉ ⲇⲉ ϯ ⲛⲁ ϥ ⲛ ⲟⲩ ⲥⲱⲙⲁ ⲕⲁⲧⲁ ⲧ ϩⲉ ⲉⲧ ϥ ⲟⲩⲁϣ ⲥ . ⲁⲩⲱ ⲟⲩ ⲥⲱⲙⲁ ⲙ ⲡ ⲟⲩⲁ ⲡ ⲟⲩⲁ ⲛ ⲛⲉ ϭⲣⲱⲱϭ ⲕⲁⲧⲁⲣⲟ ϥ . ⲛ ⲟⲩ ⲥⲁⲣⲝ ⲛ ⲟⲩⲱⲧ ⲁⲛ ⲧⲉ ⲥⲁⲣⲝ ⲛⲓⲙ ⲁⲗⲗⲁ ⲟⲩⲉⲧ ⲧⲁ ⲛ ⲣⲱⲙⲉ ⲁⲩⲱ ⲟⲩⲉⲧ ⲧ ⲥⲁⲣⲝ ⲛ ⲛ ⲧⲃⲛⲏ ⲁⲩⲱ ⲟⲩⲉⲧ ⲧ ⲥⲁⲣⲝ ⲛ ⲛ ϩⲁⲗⲏⲧ ⲁⲩⲱ ⲟⲩⲉⲧ ⲧⲁ ⲛ ⲧⲃⲧ . ⲙⲛ ⲛ ⲥⲱⲙⲁ ⲉⲧ ϩⲛ ⲧ ⲡⲉ ⲙⲛ ⲛ ⲥⲱⲙⲁ ⲉⲧ ϩⲙ ⲡ ⲕⲁϩ ⲁⲗⲗⲁ ⲟⲩⲉⲧ ⲡ ⲉⲟⲟⲩ ⲙⲉⲛ ⲛ ⲛ ⲉⲧ ϩⲛ ⲧ ⲡⲉ ⲟⲩⲉⲧ ⲡ ⲉⲟⲟⲩ ⲇⲉ ⲛ ⲛ ⲉⲧ ϩⲙ ⲡ ⲕⲁϩ . ⲟⲩⲉⲧ ⲡ ⲉⲟⲟⲩ ⲙ ⲡ ⲣⲏ ⲟⲩⲉⲧ ⲡ ⲉⲟⲟⲩ ⲙ ⲡ ⲟⲟϩ ⲟⲩⲉⲧ ⲡ ⲉⲟⲟⲩ ⲛ ⲛ ⲥⲓⲟⲩ ⲟⲩⲛ ⲥⲓⲟⲩ ⲅⲁⲣ ϣⲟⲃⲉ ⲉ ⲥⲓⲟⲩ ϩⲙ ⲡ ⲉⲟⲟⲩ . ⲧⲁⲓ ⲧⲉ ⲧ ϩⲉ ⲙ ⲡ ⲕⲉ ⲧⲱⲟⲩⲛ ⲛ ⲛ ⲉⲧ ⲙⲟⲟⲩⲧ . ⲥⲉ ⲛⲁ ϫⲟ ϥ ϩⲛ ⲟⲩ ⲧⲁⲕⲟ ⲛ ϥ ⲧⲱⲟⲩⲛ ϩⲛ ⲟⲩ ⲙⲛⲧ ⲁⲧ ⲧⲁⲕⲟ . ⲥⲉ ⲛⲁ ϫⲟ ϥ ϩⲛ ⲟⲩ ⲥⲱϣ ⲛ ϥ ⲧⲱⲟⲩⲛ ϩⲛ ⲟⲩ ⲉⲟⲟⲩ . ⲥⲉ ⲛⲁ ϫⲟ ϥ ϩⲛ ⲟⲩ ⲙⲛⲧ ϭⲱⲃ ⲛ ϥ ⲧⲱⲟⲩⲛ ϩⲛ ⲟⲩ ϭⲟⲙ . ⲥⲉ ⲛⲁ ϫⲟ ϥ ⲛ ⲥⲱⲙⲁ ⲙ ⲯⲩⲭⲓⲕⲟⲛ ⲛ ϥ ⲧⲱⲟⲩⲛ ⲛ ⲥⲱⲙⲁ ⲙ ⲡⲛⲉⲩⲙⲁⲧⲓⲕⲟⲛ ⲉϣϫⲉ ⲟⲩⲛ ⲥⲱⲙⲁ ⲙ ⲯⲩⲭⲓⲕⲟⲛ ⲟⲩⲛ ⲥⲱⲙⲁ ⲟⲛ ⲙ ⲡⲛⲉⲩⲙⲁⲧⲓⲕⲟⲛ . ⲧⲁⲓ ⲧⲉ ⲧ ϩⲉ ⲉⲧ ⲥⲏϩ . ϫⲉ ⲁ ⲡ ϣⲟⲣⲡ ⲛ ⲣⲱⲙⲉ ⲁⲇⲁⲙ ϣⲱⲡⲉ ⲉ ⲩ ⲯⲩⲭⲏ ⲉ ⲥ ⲟⲛϩ . ⲡ ϩⲁⲉ ⲇⲉ ⲁⲇⲁⲙ ⲉ ⲩ ⲡⲛⲉⲩⲙⲁ ⲉ ϥ ⲧⲁⲛϩⲟ . ⲁⲗⲗⲁ ⲙ ⲡ ϣⲟⲣⲡ ⲁⲛ ⲡⲉ ⲡⲉ ⲡⲛⲉⲩⲙⲁⲧⲓⲕⲟⲛ ⲁⲗⲗⲁ ⲡⲉ ⲯⲩⲭⲓⲕⲟⲛ . ⲙⲛⲛⲥⲱ ⲥ ⲡⲉ ⲡⲛⲉⲩⲙⲁⲧⲓⲕⲟⲛ . ⲡ ϣⲟⲣⲡ ⲛ ⲣⲱⲙⲉ ⲟⲩ ⲕⲁϩ ⲡⲉ ⲉⲃⲟⲗ ϩⲙ ⲡ ⲕⲁϩ . ⲡ ⲙⲉϩ ⲥⲛⲁⲩ ⲟⲩ ⲉⲃⲟⲗ ϩⲛ ⲧ ⲡⲉ ⲡⲉ . ⲛ ⲧ ϩⲉ ⲙ ⲡ ⲉⲃⲟⲗ ϩⲙ ⲡ ⲕⲁϩ . ⲧⲁⲓ ⲧⲉ ⲧ ϩⲉ ⲛ ⲛ ⲉⲃⲟⲗ ϩⲙ ⲡ ⲕⲁϩ . ⲁⲩⲱ ⲛ ⲧ ϩⲉ ⲙ ⲡ ⲉⲃⲟⲗ ϩⲛ ⲧ ⲡⲉ ⲧⲁⲓ ⲧⲉ ⲧ ϩⲉ ⲛ ⲛ ⲉⲃⲟⲗ ϩⲛ ⲧ ⲡⲉ . ⲁⲩⲱ ⲕⲁⲧⲁ ⲧ ϩⲉ ⲉⲛⲧ ⲁ ⲛ ⲫⲟⲣⲓ ⲛ ⲧ ϩⲓⲕⲱⲛ ⲙ ⲡ ⲉⲃⲟⲗ ϩⲙ ⲡ ⲕⲁϩ . ⲧⲛ ⲛⲁ ⲫⲟⲣⲓ ⲟⲛ ⲛ ⲧ ϩⲓⲕⲱⲛ ⲙ ⲡ ⲉⲃⲟⲗ ϩⲛ ⲧ ⲡⲉ . ⲡⲁⲓ ⲇⲉ ϯ ϫⲱ ⲙⲙⲟ ϥ ⲛⲁ ⲥⲛⲏⲩ ϫⲉ ⲛⲛⲉ ϣ ⲥⲁⲣⲝ ϩⲓ ⲥⲛⲟϥ ⲕⲗⲏⲣⲟⲛⲟⲙⲓ ⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ . ⲟⲩⲇⲉ ⲡ ⲧⲁⲕⲟ ⲛⲁ ⲕⲗⲏⲣⲟⲛⲟⲙⲓ ⲁⲛ ⲛ ⲧ ⲙⲛⲧ ⲁⲧ ⲧⲁⲕⲟ . ⲉⲓⲥ ϩⲏⲏⲧⲉ ϯ ϫⲱ ⲛⲏ ⲧⲛ ⲛ ⲟⲩ ⲙⲩⲥⲧⲏⲣⲓⲟⲛ . ϫⲉ ⲁⲛⲟⲛ ⲙⲉⲛ ⲧⲏⲣ ⲛ ⲧⲛ ⲛⲁ ⲛⲕⲧⲟⲕ ⲁⲛ . ⲁⲛⲟⲛ ⲇⲉ ⲧⲏⲣ ⲛ ⲧⲛ ⲛⲁ ϣⲓⲃⲉ ϩⲛ ⲟⲩ ϣⲡ ⲛ ϣⲱⲡ ϩⲛ ⲟⲩ ⲣⲓⲕⲉ ⲛ ⲃⲁⲗ ϩⲛ ⲧ ϩⲁⲏ ⲛ ⲥⲁⲗⲡⲓⲅⲝ ϥ ⲛⲁ ⲥⲁⲗⲡⲓⲍⲉ ⲅⲁⲣ ⲛⲧⲉ ⲛ ⲉⲧ ⲙⲟⲟⲩⲧ ⲧⲱⲟⲩⲛ ⲉ ⲩ ⲟ ⲛ ⲁⲧ ⲧⲁⲕⲟ ⲁⲩⲱ ⲁⲛⲟⲛ ⲧⲛ ⲛⲁ ϣⲓⲃⲉ . ϩⲁⲡⲥ ⲅⲁⲣ ⲉ ⲧⲣⲉ ⲡⲁⲓ ⲉ ϣⲁ ϥ ⲧⲁⲕⲟ ϯ ϩⲓⲱⲱ ϥ ⲛ ⲟⲩ ⲙⲛⲧ ⲁⲧ ⲧⲁⲕⲟ . ⲁⲩⲱ ⲡⲁⲓ ⲉ ϣⲁ ϥ ⲙⲟⲩ ⲉ ⲧⲣⲉ ϥ ϯ ϩⲓⲱⲱ ϥ ⲛ ⲧ ⲙⲛⲧ ⲁⲧ ⲙⲟⲩ . ϩⲟⲧⲁⲛ ⲇⲉ ⲉⲣϣⲁⲛ ⲡⲁⲓ ⲉ ϣⲁ ϥ ⲙⲟⲩ ϯ ϩⲓⲱⲱ ϥ ⲛ ⲧ ⲙⲛⲧ ⲁⲧ ⲙⲟⲩ . ⲧⲟⲧⲉ ϥ ⲛⲁ ϣⲱⲡⲉ ⲛϭⲓ ⲡ ϣⲁϫⲉ ⲉⲧ ⲥⲏϩ ϫⲉ ⲁ ⲩ ⲉⲙⲕ ⲡ ⲙⲟⲩ ⲉ ⲩ ϫⲣⲟ . ⲡ ⲙⲟⲩ ⲉ ϥ ⲧⲱⲛ ⲧⲉⲕ ϫⲣⲟ . ⲡ ⲙⲟⲩ ⲉ ϥ ⲧⲱⲛ ⲡⲉⲕ ⲓⲉⲓⲃ . ⲡ ⲓⲉⲓⲃ ⲇⲉ ⲙ ⲡ ⲙⲟⲩ ⲡⲉ ⲡ ⲛⲟⲃⲉ . ⲧ ϭⲟⲙ ⲇⲉ ⲙ ⲡ ⲛⲟⲃⲉ ⲡⲉ ⲡ ⲛⲟⲙⲟⲥ . ⲡⲉ ϩⲙⲟⲧ ⲇⲉ ⲙ ⲡ ⲛⲟⲩⲧⲉ ϣⲏⲡ ⲡⲁⲓ ⲉⲧ ϯ ⲛⲁ ⲛ ⲙ ⲡⲉ ϫⲣⲟ ϩⲓⲧⲛ ⲡⲉⲛ ϫⲟⲉⲓⲥ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ . ϩⲱⲥⲧⲉ ⲛⲁ ⲥⲛⲏⲩ ⲙ ⲙⲉⲣⲓⲧ ϣⲱⲡⲉ ⲉ ⲧⲉⲧⲛ ⲧⲁϫⲣⲏⲩ ⲉ ⲛ ⲥⲉ ⲡⲱⲱⲛⲉ ⲙⲙⲱ ⲧⲛ ⲁⲛ ⲉ ⲧⲉⲧⲛ ⲟ ⲛϩⲟⲩⲟ ϩⲙ ⲡ ϩⲱⲃ ⲙ ⲡ ϫⲟⲉⲓⲥ ⲛ ⲟⲩⲟⲉⲓϣ ⲛⲓⲙ . ⲉ ⲧⲉⲧⲛ ⲥⲟⲟⲩⲛ ϫⲉ ⲡⲉⲧⲛ ϩⲓⲥⲉ ϣⲟⲩⲉⲓⲧ ⲁⲛ ϩⲙ ⲡ ϫⲟⲉⲓⲥ .
ⲛⲧⲉⲣⲉ ϥ ⲃⲱⲕ ⲇⲉ ⲉϩⲟⲩⲛ ⲉ ⲕⲁⲫⲁⲣⲛⲁⲟⲩⲙ ϩⲓϫⲛ ϩⲉⲛ ϩⲟⲟⲩ ⲁ ⲩ ⲥⲱⲧⲙ ϫⲉ ϥ ϩⲛ ⲟⲩ ⲏⲉⲓ ⲁⲩⲱ ⲁ ⲩ ⲙⲏⲏϣⲉ ⲥⲱⲟⲩϩ ⲉⲙⲁⲩ ϩⲱⲥⲧⲉ ⲛⲧⲉ ⲧⲛ ⲙⲉϣ ϩⲓⲣⲙ ⲡ ⲣⲟ ϣⲟⲡ ⲟⲩ . ⲁⲩⲱ ⲁ ϥ ϣⲁϫⲉ ⲛⲙⲙⲁ ⲩ ϩⲙ ⲡ ϣⲁϫⲉ . ⲁ ⲩ ⲉⲓⲛⲉ ⲇⲉ ⲉⲣⲁⲧ ϥ ⲛ ⲟⲩ ⲣⲱⲙⲉ ⲉ ϥ ⲥⲏϭ ⲉⲣⲉ ϥⲧⲟⲟⲩ ⲛ ⲣⲱⲙⲉ ϥⲓ ϩⲁⲣⲟ ϥ ⲁⲩⲱ ⲙⲡ ⲟⲩ ϣ ⲃⲱⲕ ⲛⲁ ϥ ⲉϩⲟⲩⲛ ⲉⲧⲃⲉ ⲡ ⲙⲏⲏϣⲉ ⲁ ⲩ ϭⲉⲗⲡ ⲧ ⲟⲩⲉϩⲥⲟⲓ ⲉⲃⲟⲗ ⲙ ⲡ ⲙⲁ ⲉⲧ ϥ ⲛϩⲏⲧ ϥ ⲁⲩⲱ ⲛⲧⲉⲣ ⲟⲩ ϣⲟϫⲧ ⲁ ⲩ ⲭⲁⲗⲁ ⲙ ⲡⲉ ϭⲗⲟϭ ⲉ ⲡ ⲉⲥⲏⲧ ⲡ ⲉⲧⲉⲣⲉ ⲡ ⲉⲧ ⲥⲏϭ ⲛⲏϫ ϩⲓϫⲱ ϥ . ⲁⲩⲱ ⲓⲏⲥⲟⲩⲥ ⲛⲧⲉⲣⲉ ϥ ⲛⲁⲩ ⲉ ⲧⲉⲩ ⲡⲓⲥⲧⲓⲥ ⲡⲉϫⲁ ϥ ⲙ ⲡ ⲉⲧ ⲥⲏϭ ϫⲉ ⲡⲁ ϣⲏⲣⲉ ⲥⲉ ⲛⲁ ⲕⲁ ⲛⲉⲕ ⲛⲟⲃⲉ ⲛⲁ ⲕ ⲉⲃⲟⲗ . ⲛⲉ ⲩⲛ ϩⲟⲓⲛⲉ ⲇⲉ ⲛ ⲛⲉ ⲅⲣⲁⲙⲙⲁⲧⲉⲩⲥ ϩⲙⲟⲟⲥ ⲙ ⲡ ⲙⲁ ⲉⲧ ⲙⲙⲁⲩ ⲉ ⲩ ⲙⲟⲕⲙⲉⲕ ϩⲛ ⲛⲉⲩ ϩⲏⲧ ϫⲉ ⲉⲧⲃⲉ ⲟⲩ ⲡⲁⲓ ϥ ϣⲁϫⲉ ϩⲓ ⲛⲁⲓ ⲉ ϥ ϫⲓ ⲟⲩⲁ ⲛⲓⲙ ⲡ ⲉⲧ ⲛⲁ ϣ ⲕⲁ ⲛⲟⲃⲉ ⲉⲃⲟⲗ ⲛⲥⲁ ⲡ ⲛⲟⲩⲧⲉ ⲙⲁⲟⲩⲁⲁ ϥ . ⲁⲩⲱ ⲛ ⲧⲉ ⲩⲛⲟⲩ ⲛⲧⲉⲣⲉ ϥ ⲉⲓⲙⲉ ϩⲙ ⲡⲉϥ ⲡⲛⲉⲩⲙⲁ ϫⲉ ⲥⲉ ⲙⲟⲕⲙⲉⲕ ϩⲣⲁⲓ ⲛϩⲏⲧ ⲟⲩ ⲡⲉϫⲁ ϥ ⲛⲁ ⲩ ϫⲉ ⲉⲧⲃⲉ ⲟⲩ ⲧⲉⲧⲛ ⲙⲉⲩⲉ ⲉ ⲛⲁⲓ ϩⲛ ⲛⲉⲧⲛ ϩⲏⲧ ⲁϣ ⲅⲁⲣ ⲡ ⲉⲧ ⲙⲟⲧⲛ ⲉ ϫⲟⲟ ⲥ ⲙ ⲡ ⲉⲧ ⲥⲏϭ ϫⲉ ⲧⲱⲟⲩⲛ ⲛ ⲅ ϥⲓ ⲡⲉⲕ ϭⲗⲟϭ ⲛ ⲅ ⲙⲟⲟϣⲉ ϫⲛⲉ ϫⲟⲟ ⲥ ϫⲉ ⲥⲉ ⲛⲁ ⲕⲁ ⲛⲉⲕ ⲛⲟⲃⲉ ⲛⲁ ⲕ ⲉⲃⲟⲗ ϫⲉⲕⲁⲁⲥ ⲇⲉ ⲉⲧⲉⲧⲛⲉ ⲛⲁⲩ ϫⲉ ⲟⲩⲛⲧ ϥ ⲉⲝⲟⲩⲥⲓⲁ ⲙⲙⲁⲩ ⲛϭⲓ ⲡ ϣⲏⲣⲉ ⲙ ⲡ ⲣⲱⲙⲉ ⲉ ⲕⲁ ⲛⲟⲃⲉ ⲉⲃⲟⲗ ϩⲓϫⲙ ⲡ ⲕⲁϩ ⲡⲉϫⲁ ϥ ⲙ ⲡ ⲉⲧ ⲥⲏϭ ϫⲉ ⲧⲱⲟⲩⲛ ⲉ ⲓ ϫⲉⲣⲟ ⲕ ϥⲓ ⲙ ⲡⲉⲕ ϭⲗⲟϭ ⲃⲱⲕ ⲉ ⲡⲉⲕ ⲏⲉⲓ ⲁⲩⲱ ⲁ ϥ ⲧⲱⲟⲩⲛ ⲛ ⲧⲉ ⲩⲛⲟⲩ ⲁ ϥ ⲧⲁⲗⲉ ⲡⲉϥ ϭⲗⲟϭ ⲉϫⲱ ϥ ⲁ ϥ ⲉⲓ ⲉⲃⲟⲗ ϩⲓ ⲧ ϩⲏ ⲙⲙⲟ ⲟⲩ ⲧⲏⲣ ⲟⲩ ϩⲱⲥⲧⲉ ⲛ ⲥⲉ ⲣ ϣⲡⲏⲣⲉ ⲧⲏⲣ ⲟⲩ ⲛ ⲥⲉ ϯ ⲉⲟⲟⲩ ⲙ ⲡ ⲛⲟⲩⲧⲉ ⲉ ⲩ ϫⲱ ⲙⲙⲟ ⲥ ϫⲉ ⲙⲡ ⲛ ⲛⲁⲩ ⲉ ⲟⲩⲟⲛ ⲉⲛⲉϩ ϩⲓ ⲛⲁⲓ . ⲁ ϥ ⲉⲓ ⲟⲛ ⲉⲃⲟⲗ ϩⲁⲧⲛ ⲑ ⲁⲗⲁⲥⲥⲁ ⲁⲩⲱ ⲡ ⲙⲏⲏϣⲉ ⲧⲏⲣ ϥ ⲁ ⲩ ⲥⲱⲟⲩϩ ⲉⲣⲟ ϥ ⲁ ϥ ϯ ⲥⲃⲱ ⲛⲁ ⲩ ⲁⲩⲱ ⲉ ϥ ⲡⲁⲣⲁⲅⲉ ⲁ ϥ ⲛⲁⲩ ⲉ ⲗⲉⲟⲩⲉⲓ ⲡ ϣⲏⲣⲉ ⲛ ⲁⲗⲫⲁⲓⲟⲥ ⲉ ϥ ϩⲙⲟⲟⲥ ϩⲓ ⲡⲉϥ ⲧⲉⲗⲱⲛⲓⲟⲛ ⲡⲉϫⲁ ϥ ⲛⲁ ϥ ϫⲉ ⲟⲩⲁϩ ⲕ ⲛⲥⲱ ⲉⲓ ⲁⲩⲱ ⲁ ϥ ⲧⲱⲟⲩⲛ ⲁ ϥ ⲟⲩⲁϩ ϥ ⲛⲥⲱ ϥ . ⲁ ⲥ ϣⲱⲡⲉ ⲇⲉ ⲉ ϥ ⲛⲏϫ ϩⲙ ⲡⲉϥ ⲏⲉⲓ ⲁ ϩⲁϩ ⲛ ⲧⲉⲗⲱⲛⲏⲥ ϩⲓ ⲣⲉϥ ⲣ ⲛⲟⲃⲉ ⲛⲟϫ ⲟⲩ ⲛⲙ ⲓⲏⲥⲟⲩⲥ ⲙⲛ ⲛⲉϥ ⲙⲁⲑⲏⲧⲏⲥ ⲛⲉ ⲩ ⲟϣ ⲅⲁⲣ . ⲁⲩⲱ ⲁ ⲩ ⲁϩⲟⲩ ⲛⲥⲱ ϥ ⲛⲉ ⲅⲣⲁⲙⲙⲁⲧⲉⲩⲥ ⲙⲛ ⲛⲉ ⲫⲁⲣⲓⲥⲥⲁⲓⲟⲥ ⲛⲧⲉⲣ ⲟⲩ ⲛⲁⲩ ϫⲉ ϥ ⲟⲩⲱⲙ ⲛⲙ ⲛ ⲣⲉϥ ⲣ ⲛⲟⲃⲉ ⲁⲩⲱ ⲛ ⲧⲉⲗⲱⲛⲏⲥ ⲡⲉϫⲁ ⲩ ⲛ ⲛⲉϥ ⲙⲁⲑⲏⲧⲏⲥ ϫⲉ ⲉⲧⲃⲉ ⲟⲩ ϥ ⲟⲩⲱⲙ ⲁⲩⲱ ϥ ⲥⲱ ⲛⲙ ⲛ ⲣⲉϥ ⲣ ⲛⲟⲃⲉ ⲁⲩⲱ ⲛ ⲧⲉⲗⲱⲛⲏⲥ ⲁⲩⲱ ⲓⲏⲥⲟⲩⲥ ⲛⲧⲉⲣⲉ ϥ ⲥⲱⲧⲙ ⲡⲉϫⲁ ϥ ⲛⲁ ⲩ ϫⲉ ⲛ ⲥⲉ ⲣ ⲭⲣⲓⲁ ⲁⲛ ⲛϭⲓ ⲛ ⲉⲧ ⲧⲏⲕ ⲙ ⲡ ⲥⲁⲓⲛ ⲁⲗⲗⲁ ⲛ ⲉⲧ ϣⲟⲟⲡ ⲕⲁⲕⲱⲥ ⲛⲧ ⲁ ⲉ ⲓ ⲁⲛ ⲉ ⲧⲉϩⲙ ⲛ ⲇⲓⲕⲁⲓⲟⲥ ⲁⲗⲗⲁ ⲣ ⲣⲉϥ ⲣ ⲛⲟⲃⲉ . ⲁⲩⲱ ⲙ ⲙⲁⲑⲏⲧⲏⲥ ⲛ ⲓⲱϩⲁⲛⲛⲏⲥ ⲛⲙ ⲛⲁ ⲛⲉ ⲫⲁⲣⲓⲥⲥⲁⲓⲟⲥ ⲛⲉ ⲩ ⲛⲏⲥⲧⲉⲩⲉ . ⲁ ⲩ ⲉⲓ ⲇⲉ ⲛⲁ ϥ ⲉ ⲩ ϫⲱ ⲙⲙⲟ ⲥ ϫⲉ ⲉⲧⲃⲉ ⲟⲩ ⲙ ⲙⲁⲑⲏⲧⲏⲥ ⲛ ⲓⲱϩⲁⲛⲛⲏⲥ ⲁⲩⲱ ⲙ ⲙⲁⲑⲏⲧⲏⲥ ⲛ ⲛⲉ ⲫⲁⲣⲓⲥⲥⲁⲓⲟⲥ ⲥⲉ ⲛⲏⲥⲧⲉⲩⲉ ⲛⲉⲕ ⲙⲁⲑⲏⲧⲏⲥ ⲇⲉ ⲛ ⲥⲉ ⲛⲏⲥⲧⲉⲩⲉ ⲁⲛ ⲡⲉϫⲉ ⲓⲏⲥⲟⲩⲥ ⲛⲁ ⲩ ϫⲉ ⲙⲏ ⲟⲩⲛ ϭⲟⲙ ⲉ ⲧⲣⲉ ⲩ ⲛⲏⲥⲧⲉⲩⲉ ⲛϭⲓ ⲛ ϣⲏⲣⲉ ⲙ ⲡ ⲙⲁ ⲛ ϣⲉⲗⲉⲉⲧ ϩⲟⲥⲟⲛ ⲉⲣⲉ ⲡⲁ ⲧ ϣⲉⲗⲉⲉⲧ ⲛⲙⲙⲁ ⲩ . ϩⲟⲥⲟⲛ ⲡⲁ ⲧ ϣⲉⲗⲉⲉⲧ ⲛⲙⲙⲁ ⲩ ⲛ ⲥⲉ ⲛⲁ ϣ ⲛⲏⲥⲧⲉⲩⲉ ⲁⲛ . ⲟⲩⲛ ϩⲉⲛ ϩⲟⲟⲩ ⲇⲉ ⲛⲏⲩ ϩⲟⲧⲁⲛ ⲉⲩϣⲁⲛ ϥⲓ ⲛⲧⲟⲟⲧ ⲟⲩ ⲙ ⲡ ⲁⲧ ϣⲉⲗⲉⲉⲧ ⲧⲟⲧⲉ ⲥⲉ ⲛⲁ ⲛⲏⲥⲧⲉⲩⲉ ϩⲛ ⲛⲉ ϩⲟⲟⲩ ⲉⲧ ⲙⲙⲁⲩ ⲙⲉⲣⲉ ⲗⲁⲁⲩ ⲛⲉϫ ⲧⲟⲉⲓⲥ ⲛ ϣⲁⲉⲓ ⲉ ⲣ ⲛ ϣⲧⲏⲛ ⲙ ⲡⲗϭⲉ ⲉϣⲱⲡⲉ ⲙⲙⲟⲛ ⲧ ⲧⲟⲉⲓⲥ ⲛ ϣⲁⲓ ⲛⲁ ϥⲓ ⲡ ⲕⲱⲧⲉ ⲙⲙⲁⲩ ⲛ ⲧⲉ ϣⲧⲏⲛ ⲙ ⲡⲗϭⲉ ⲛ ⲥ ⲡⲱϩ ⲛ ϩⲟⲩⲟ . ⲁⲩⲱ ⲙⲉⲣⲉ ⲗⲁⲁⲩ ⲛⲉϫ ⲏⲣⲡ ⲃ ⲃⲣⲣⲉ ⲉ ϩⲱⲧ ⲛ ⲁⲥ ⲉϣⲱⲡⲉ ⲙⲙⲟⲛ ⲡ ⲏⲣⲡ ⲛⲁ ⲡⲉϩ ⲛ ϩⲱⲧ ⲛⲧⲉ ⲡ ⲏⲣⲡ ⲡⲱⲛ ⲉⲃⲟⲗ ⲛⲧⲉ ⲛ ϩⲱⲧ ⲧⲁⲕⲟ . ⲁⲗⲗⲁ ⲉ ϣⲁ ⲩ ⲛⲉϫ ⲏⲣⲡ ⲃ ⲃⲣⲣⲉ ⲉ ϩⲱⲧ ⲃ ⲃⲣⲣⲉ . ⲁⲩⲱ ⲁ ⲥ ϣⲱⲡⲉ ϩⲛ ⲛ ⲥⲁⲃⲃⲁⲧⲟⲛ ⲉ ⲧⲣⲉ ϥ ⲙⲟⲟϣⲉ ⲉⲃⲟⲗ ϩⲛ ⲛⲓ ⲱϩⲉ ⲉⲧ ⲣⲏⲧ ⲁⲩⲱ ⲛⲉϥ ⲙⲁⲑⲏⲧⲏⲥ ⲉ ⲩ ⲙⲟⲟϣⲉ ⲁ ⲩ ⲁⲣⲭⲓ ⲧⲗⲕ ϩⲙⲥ . ⲛⲉ ⲫⲁⲣⲣⲓⲥⲁⲓⲟⲥ ⲇⲉ ⲡⲉϫⲁ ⲩ ⲛⲁ ϥ ϫⲉ ⲁⲛⲁⲩ ϫⲉ ⲉ ⲩ ⲣ ⲟⲩ ϩⲛ ⲛ ⲥⲁⲃⲃⲁⲧⲟⲛ ⲉ ⲟⲩⲕ ⲉⲝⲉⲥⲧⲓ ⲉ ⲁⲁ ϥ . ⲡⲉϫⲁ ϥ ⲛⲁ ⲩ ϫⲉ ⲙⲡⲉ ⲧⲛ ⲟϣ ϥ ⲗⲁⲁⲩ ϫⲉ ⲛⲧ ⲁ ⲇⲁⲩⲉⲓⲇ ⲣ ⲟⲩ ⲛⲧⲉⲣⲉ ϥ ϩⲕⲟ ⲛⲧⲟϥ ⲙⲛ ⲛ ⲉⲧ ⲛⲙⲙⲁ ϥ ϫⲉ ⲛ ⲁϣ ⲛ ϩⲉ ⲁ ϥ ⲃⲱⲕ ⲉϩⲟⲩⲛ ⲉ ⲡ ⲏⲓ ⲙ ⲡ ⲛⲟⲩⲧⲉ ϩⲓ ⲁⲃⲓⲁⲑⲁⲣ ⲡ ⲁⲣⲭⲓⲉⲣⲉⲩⲥ ⲁⲩⲱ ⲛ ⲟⲓⲕ ⲛ ⲧⲉ ⲡⲣⲟⲑⲉⲥⲓⲥ ⲁ ϥ ⲟⲩⲟⲙ ⲟⲩ ⲉ ⲟⲩⲕ ⲉⲝⲉⲥⲧⲓ ⲛⲁ ϥ ⲉ ⲟⲩⲟⲙ ⲟⲩ ⲛⲥⲁ ⲛ ⲟⲩⲏⲏⲃ ⲁⲩⲱ ⲁ ϥ ϯ ⲛ ⲛ ⲕⲟⲟⲩⲉ ⲉⲧ ⲛⲙⲙⲁ ϥ . ⲡⲉϫⲁ ϥ ⲟⲛ ⲛⲁ ⲩ ϫⲉ ⲡ ⲥⲁⲃⲃⲁⲧⲟⲛ ⲛⲧ ⲁ ϥ ϣⲱⲡⲉ ⲉⲧⲃⲉ ⲡ ⲣⲱⲙⲉ . ⲁⲩⲱ ⲛⲧ ⲁ ⲡ ⲣⲱⲙⲉ ϣⲱⲡⲉ ⲁⲛ ⲉⲧⲃⲉ ⲡ ⲥⲁⲃⲃⲁⲧⲟⲛ . ϩⲱⲥⲧⲉ ⲡ ϣⲏⲣⲉ ⲙ ⲡ ⲣⲱⲙⲉ ⲡ ϫⲟⲉⲓⲥ ⲡⲉ ⲙ ⲡ ⲕⲉ ⲥⲁⲃⲃⲁⲧⲟⲛ .
ⲁⲩⲱ ⲁ ϥ ⲃⲱⲕ ⲟⲛ ⲉϩⲟⲩⲛ ⲉ ⲧ ⲥⲩⲛⲁⲅⲱⲅⲏ ⲛⲉ ⲩⲛ ⲟⲩ ⲣⲱⲙⲉ ⲇⲉ ⲙⲙⲁⲩ ⲉⲣⲉ ⲧⲉϥ ϭⲓϫ ⲙⲟⲟⲩⲧ ⲁⲩⲱ ⲛⲉ ⲩ ⲡⲁⲣⲁⲧⲏⲣⲓ ⲉⲣⲟ ϥ ϫⲉ ⲉⲛⲉ ϥ ⲛⲁ ⲑⲉⲣⲁⲡⲟⲩ ⲙⲙⲟ ϥ ϩⲛ ⲛ ⲥⲁⲃⲃⲁⲧⲟⲛ ϫⲉ ⲉⲩⲉ ⲕⲁⲧⲏⲅⲟⲣⲓ ⲙⲙⲟ ϥ ⲁⲩⲱ ⲡⲉϫⲁ ϥ ⲙ ⲡ ⲣⲱⲙⲉ ⲉⲣⲉ ⲧⲉϥ ϭⲓϫ ⲙⲟⲟⲩⲧ ϫⲉ ⲧⲱⲟⲩⲛ ⲅ ⲁⲙⲟⲩ ⲉ ⲧ ⲙⲏⲧⲉ . ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲉⲝⲉⲥⲧⲓ ϩⲛ ⲛ ⲥⲁⲃⲃⲁⲧⲟⲛ ⲉ ⲣ ⲡ ⲉⲧ ⲛⲁⲛⲟⲩ ϥ ϫⲛ ⲣ ⲡ ⲉⲑ ⲟⲟⲩ ⲉ ⲧⲁⲛϩⲉ ⲟⲩ ⲯⲩⲭⲏ ϫⲛ ⲉ ⲙⲟⲟⲩⲧ ⲥ . ⲛⲧⲟⲟⲩ ⲇⲉ ⲁ ⲩ ⲕⲁ ⲣⲱ ⲟⲩ ⲁⲩⲱ ⲛⲧⲉⲣⲉ ϥ ϭⲱϣⲧ ⲉϩⲟⲩⲛ ⲉϩⲣⲁ ⲩ ϩⲛ ⲟⲩ ⲟⲣⲅⲏ ⲉ ϥ ⲙⲟⲕϩ ⲛ ϩⲏⲧ ⲉϫⲙ ⲡ ⲧⲱⲙ ⲛ ϩⲏⲧ ⲙ ⲡⲉⲩ ϩⲏⲧ ⲡⲉϫⲁ ϥ ⲙ ⲡ ⲣⲱⲙⲉ ϫⲉ ⲥⲟⲩⲧⲛ ⲧⲉⲕ ϭⲓϫ ⲉⲃⲟⲗ ⲁ ϥ ⲥⲟⲩⲧⲱⲛ ⲥ ⲁⲩⲱ ⲁ ⲥ ⲗⲟ ⲛϭⲓ ⲧⲉϥ ϭⲓϫ . ⲛⲧⲉⲣ ⲟⲩ ⲉⲓ ⲇⲉ ⲉⲃⲟⲗ ⲛ ⲧⲉ ⲩⲛⲟⲩ ⲛϭⲓ ⲛⲉ ⲫⲁⲣⲓⲥⲥⲁⲓⲟⲥ ⲛⲙ ⲛ ϩⲏⲣⲱⲇⲓⲁⲛⲟⲥ ⲁ ⲩ ϫⲓ ϣⲟϫⲛⲉ ⲉⲣⲟ ϥ ϫⲉⲕⲁⲁⲥ ⲉⲩⲉ ⲧⲁⲕⲟ ϥ ⲁⲩⲱ ⲓⲏⲥⲟⲩⲥ ⲁ ϥ ⲁⲛⲁⲭⲱⲣⲓ ⲙⲛ ⲛⲉϥ ⲙⲁⲑⲏⲧⲏⲥ ⲉⲃⲟⲗ ⲉ ⲧⲉ ⲑⲁⲗⲁⲥⲥⲁ . ⲁⲩⲱ ⲟⲩ ⲛⲟϭ ⲙ ⲙⲏⲏϣⲉ ⲉⲃⲟⲗ ϩⲛ ⲧ ⲅⲁⲗⲓⲗⲁⲓⲁ ⲁ ⲩ ⲟⲩⲁϩ ⲟⲩ ⲛⲥⲱ ϥ ⲛⲙ ⲧ ⲓⲟⲩⲇⲁⲓⲁ ⲛⲙ ⲑ ⲓⲉⲣⲟⲥⲟⲗⲩⲙⲁ ⲁⲩⲱ ⲕⲉ ⲛⲟϭ ⲙ ⲙⲏⲏϣⲉ ⲉⲃⲟⲗ ϩⲛ ϯ ⲇⲟⲩⲙⲁⲓⲁ ⲙⲛ ⲡⲉ ⲕⲣⲟ ⲙ ⲡ ⲓⲟⲣⲇⲁⲛⲏⲥ ⲛⲙ ⲡ ⲕⲱⲧⲉ ⲛ ⲧⲩⲣⲟⲥ ⲛⲙ ⲥⲓⲇⲱⲛ ⲉ ⲩ ⲥⲱⲧⲙ ⲉ ⲛ ⲉⲧ ϥ ⲉⲓⲣⲉ ⲙⲙⲟ ⲟⲩ ⲁ ⲩ ⲉⲓ ϣⲁⲣⲟ ϥ ⲁⲩⲱ ⲁ ϥ ϫⲟⲟ ⲥ ⲛ ⲛⲉϥ ⲙⲁⲑⲏⲧⲏⲥ ϫⲉ ⲉⲣⲉ ϩⲉⲛ ⲉϫⲏⲩ ⲡⲣⲟⲥⲕⲁⲣⲧⲉⲣⲓ ⲉⲣⲟ ϥ ⲉⲧⲃⲉ ⲡ ⲙⲏⲏϣⲉ ϫⲉ ⲛ ⲉ ⲩ ⲑⲗⲓⲃⲉ ⲙⲙⲟ ϥ ⲛⲁϣⲉ ⲛ ⲉⲛⲧ ⲁ ϥ ⲧⲁⲗϭⲟ ⲟⲩ ⲅⲁⲣ ϩⲱⲥⲧⲉ ⲉ ⲧⲣⲉ ⲩ ϯ ⲡⲉ ⲩⲟⲓ ⲉⲣⲟ ϥ ϫⲉ ⲉⲩⲉ ϫⲱϩ ⲉⲣⲟ ϥ . ⲁⲩⲱ ⲛ ⲉⲧⲉ ⲙ ⲙⲁⲥⲧⲓⲅⲝ ϩⲓⲱ ⲟⲩ ⲙⲛ ⲛⲉ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ⲉⲩϣⲁⲛ ⲛⲁⲩ ⲉⲣⲟ ϥ ϣⲁ ⲩ ⲡⲁϩⲧ ⲟⲩ ϩⲁⲣⲁⲧ ϥ ⲛ ⲥⲉ ϫⲓ ϣⲕⲁⲕ ⲉⲃⲟⲗ ⲉ ⲩ ϫⲱ ⲙⲙⲟ ⲥ ϫⲉ ⲛⲧⲟⲕ ⲡⲉ ⲡ ϣⲏⲣⲉ ⲙ ⲡ ⲛⲟⲩⲧⲉ ⲁⲩⲱ ⲛⲉ ϥ ⲉⲡⲓⲧⲓⲙⲁ ⲛⲁ ⲩ ⲉⲙⲁⲧⲉ ϫⲉ ⲛⲛⲉ ⲩ ⲟⲩⲟⲛϩ ϥ ⲉⲃⲟⲗ . ⲁ ϥ ⲃⲱⲕ ⲇⲉ ⲉϩⲣⲁⲓ ⲉ ⲡ ⲧⲟⲟⲩ ⲁⲩⲱ ⲁ ϥ ⲙⲟⲩⲧⲉ ⲉ ⲛ ⲉⲧ ϥ ⲟⲩⲁϣ ⲟⲩ ⲁ ϥ ⲛⲉϩ ⲙⲛⲧ ⲥⲛⲟⲟⲩⲥ ⲉⲃⲟⲗ [ ⲛϩⲏⲧ ⲟⲩ ⲛⲁⲓ ⲛⲧ ⲁ ϥ ϯ ⲡⲓⲛⲟⲩ ⲛⲉ ⲁⲡⲟⲥⲧⲟⲗⲟⲥ ] ϫⲉ ⲉⲩⲉ ϣⲱⲡⲉ ⲛⲙⲙⲁ ϥ ⲁⲩⲱ ⲛ ϥ ϫⲟⲟⲩ ⲥⲉ ⲉⲃⲟⲗ ⲉ ⲧⲁϣⲉ ⲟⲓϣ ⲛ ϥ ϯ ⲛⲁ ⲩ ⲛ ⲧ ⲉⲝⲟⲩⲥⲓⲁ ⲉ ⲛⲉϫ ⲇⲁⲓⲙⲱⲛⲓⲟⲛ ⲉⲃⲟⲗ ⲁⲩⲱ ⲁ ϥ ⲧⲁϩⲟ ⲉ ⲣⲁⲧ ⲟⲩ ⲙ ⲡ ⲙⲛⲧ ⲥⲛⲟⲟⲩⲥ ⲁⲩⲱ ⲥⲓⲙⲱⲛ ⲁ ϥ ϯ ⲟⲩ ⲣⲁⲛ ⲉⲣⲟ ϥ ϫⲉ ⲡⲉⲧⲣⲟⲥ . ⲁⲩⲱ ⲓⲁⲕⲱⲃⲟⲥ ⲡ ϣⲏⲣⲉ ⲛ ⲍⲉⲃⲉⲇⲁⲓⲟⲥ ⲛⲙ ⲓⲱϩⲁⲛⲏⲥ ⲡ ⲥⲟⲛ ⲛ ⲓⲁⲕⲱⲃⲟⲥ . ⲁ ϥ ϯ ϩⲉⲛ ⲣⲁⲛ ⲉⲣⲟ ⲟⲩ ϫⲉ ⲃⲟⲁⲛⲏⲣⲅⲉⲥ ⲉⲧⲉ ⲡⲁⲓ ⲡⲉ ⲛ ϣⲏⲣⲉ ⲙ ⲡⲉ ϩⲣⲟⲩⲃⲃⲁⲉⲓ . ⲁⲩⲱ ⲁⲛⲇⲣⲉⲁⲥ ⲛⲙ ⲫⲓⲗⲓⲡⲡⲟⲥ ⲛⲙ ⲃⲁⲣⲑⲟⲗⲟⲙⲁⲓⲟⲥ . ⲙⲛ ⲙⲁⲑⲁⲓⲟⲥ . ⲛⲙ ⲑⲱⲙⲁⲥ ⲁⲩⲱ ⲓⲁⲕⲱⲃⲟⲥ ⲡ ϣⲏⲣⲉ ⲛ ⲁⲗⲫⲁⲓⲟⲥ ⲙⲛ ⲑⲁⲇⲇⲁⲓⲟⲥ ⲁⲩⲱ ⲥⲓⲙⲱⲛ ⲡ ⲕⲁⲛⲁⲛⲁⲓⲟⲥ ⲛⲙ ⲓⲟⲩⲇⲁⲥ ⲡ ⲓⲥⲕⲁⲣⲓⲱⲧⲏⲥ ⲡ ⲉⲛⲧ ⲁ ϥ ⲡⲁⲣⲁⲇⲓⲇⲟⲩ ⲙⲙⲟ ϥ ⲁⲩⲱ ⲁ ϥ ⲉⲓ ⲉϩⲟⲩⲛ ⲉ ⲡ ⲏⲉⲓ ⲁ ⲡ ⲙⲏⲏϣⲉ ⲟⲛ ⲥⲱⲟⲩϩ ⲉⲣⲟ ϥ ϩⲱⲥⲧⲉ ⲛ ⲥⲉ ⲧⲙ ⲥⲣϥⲉ ⲉ ⲟⲩⲉⲙ ⲡⲉⲩ ⲟⲉⲓⲕ ⲛⲧⲉⲣ ⲟⲩ ⲥⲱⲧⲙ ⲇⲉ ⲛϭⲓ ⲛⲉϥ ⲣⲱⲙⲉ ⲁ ⲩ ⲉⲓ ⲉⲃⲟⲗ ⲉ ⲁⲙⲁϩⲧⲉ ⲙⲙⲟ ϥ ⲛⲉ ⲩ ϫⲱ ⲅⲁⲣ ⲙⲙⲟ ⲥ ϫⲉ ⲁ ⲡⲉϥ ϩⲏⲧ ⲡⲱϣ ⲥ . ⲁⲩⲱ ⲛⲉ ⲅⲣⲁⲙⲙⲁⲧⲉⲩⲥ ⲛⲧ ⲁ ⲩ ⲉⲓ ⲉⲃⲟⲗ ϩⲛ ⲧ ϩⲓⲉⲣⲟⲥⲟⲗⲩⲙⲁ ⲛⲉ ⲩ ϫⲱ ⲙⲙⲟ ⲥ ϫⲉ ⲉⲣⲉ ⲃⲉⲉⲗⲍⲉⲃⲟⲩⲗ ⲛⲙⲙⲁ ϥ ⲁⲩⲱ ϩⲙ ⲡ ⲁⲣⲭⲱⲛ ⲛ ⲛ ⲇⲁⲓⲙⲱⲛⲓⲟⲛ ⲉ ϥ ⲛⲉϫ ⲇⲁⲓⲙⲱⲛⲓⲟⲛ ⲉⲃⲟⲗ ⲁ ϥ ⲙⲟⲩⲧⲉ ⲇⲉ ⲉⲣⲟ ⲟⲩ ⲁ ϥ ϣⲁϫⲉ ⲛⲙⲙⲁ ⲩ ϩⲛ ϩⲉⲛ ⲡⲁⲣⲁⲃⲟⲗⲏ ⲉ ϥ ϫⲱ ⲙⲙⲟ ⲥ ϫⲉ ⲛ ⲁϣ ⲛ ϩⲉ ⲡ ⲥⲁⲧⲁⲛⲁⲥ ϥ ⲛⲁ ⲛⲉϫ ⲡ ⲥⲁⲧⲁⲛⲁⲥ ⲉⲃⲟⲗ ⲁⲩⲱ ⲉⲣϣⲁⲛ ⲟⲩ ⲙⲛⲧ ⲣⲣⲟ ⲡⲱⲣϫ ⲉ ⲛⲉⲥ ⲉⲣⲏⲩ ⲛ ⲥ ⲛⲁ ϣⲁϩⲉ ⲁⲛ ⲉⲣⲁⲧ ⲥ ⲛϭⲓ ⲧ ⲙⲛⲧ ⲣⲣⲟ ⲉⲧ ⲙⲙⲁⲩ . ⲁⲩⲱ ⲉⲣϣⲁⲛ ⲟⲩ ⲏⲉⲓ ⲡⲱⲣϫ ⲉ ⲛⲉϥ ⲉⲣⲏⲩ ⲛⲛⲉ ϣ ⲡ ⲏⲉⲓ ⲉⲧ ⲙⲙⲁⲩ ⲁϩⲉ ⲣⲁⲧ ϥ . ⲁⲩⲱ ⲉϣϫⲉ ⲡ ⲥⲁⲧⲁⲛⲁⲥ ⲁ ϥ ⲧⲱⲟⲩⲛ ⲛⲧⲟϥ ⲉϫⲱ ϥ ⲁⲩⲱ ⲁ ϥ ⲡⲱⲣϫ ⲛⲛⲉ ϥ ⲉϣ ⲁϩⲉ ⲣⲁⲧ ϥ . ⲁⲗⲗⲁ ⲁ ⲧⲉϥ ϩⲁⲏ ϣⲱⲡⲉ . ⲁⲗⲗⲁ ⲙⲛ ⲗⲁⲁⲩ ⲛ ⲁϣ ⲃⲱⲕ ⲉϩⲟⲩⲛ ⲉ ⲡ ⲏⲉⲓ ⲙ ⲡ ϫⲱⲱⲣⲉ ⲛ ϥ ⲧⲱⲣⲡ ⲛ ⲛⲉϥ ϩⲛⲁⲟⲩ ⲉ ϥ ⲧⲙ ⲙⲟⲩⲣ ⲛ ϣⲟⲣⲡ ⲙ ⲡ ϫⲱⲱⲣ . ⲁⲩⲱ ⲧⲟⲧⲉ ⲛ ϥ ⲧⲱⲣⲡ ⲙ ⲡⲉϥ ⲏⲉⲓ . ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲛⲟⲃⲉ ⲛⲓⲙ ϩⲓ ⲟⲩⲁ ⲛⲓⲙ ⲉⲧ ⲟⲩ ⲛⲁ ϫⲟⲟ ⲩ ⲛϭⲓ ⲛ ϣⲏⲣⲉ ⲛ ⲣ ⲣⲱⲙⲉ ⲥⲉ ⲛⲁ ⲕⲁⲁ ⲩ ⲛⲁ ⲩ ⲉⲃⲟⲗ ⲡ ⲉⲧ ⲛⲁ ϫⲓ ⲟⲩⲁ ⲇⲉ ⲉ ⲡⲉ ⲡⲛⲉⲩⲙⲁ ⲉⲧ ⲟⲩⲁⲁⲃ ⲙⲙⲛⲧ ϥ ⲕⲱ ⲉⲃⲟⲗ ϣⲁ ⲉⲛⲉϩ ⲁⲗⲗⲁ ϥ ϭⲏⲡ ⲉ ⲩ ⲛⲟⲃⲉ ϣⲁ ⲉⲛⲉϩ . ⲉⲃⲟⲗ ϫⲉ ⲥⲉ ϫⲱ ⲙⲙⲟ ⲥ ϫⲉ ⲟⲩ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ⲛⲙⲙⲁ ϥ . ⲁⲩⲱ ⲁ ⲩ ⲉⲓ ⲛϭⲓ ⲧⲉϥ ⲙⲁⲁⲩ ⲙⲛ ⲛⲉϥ ⲥⲛⲏⲩ ⲁ ⲩ ⲁϩⲉ ⲣⲁⲧ ⲟⲩ ϩⲓⲃⲟⲗ ⲁⲩⲱ ⲁ ⲩ ϫⲟⲟⲩ ⲛⲁ ϥ ⲉϩⲟⲩⲛ ⲉ ⲩ ⲙⲟⲩⲧⲉ ⲉⲣⲟ ϥ ⲁⲩⲱ ⲛⲉ ϥ ϩⲙⲟⲟⲥ ϩⲙ ⲡⲉϥ ⲕⲱⲧⲉ ⲛϭⲓ ⲟⲩ ⲙⲏⲏϣⲉ ⲡⲉϫⲁ ⲩ ⲇⲉ ⲛⲁ ⲩ ϫⲉ ⲉⲓⲥ ⲧⲉⲕ ⲙⲁⲁⲩ ⲙⲛ ⲛⲉⲕ ⲥⲛⲏⲩ ⲥⲉ ⲕⲱⲧⲉ ⲛⲥⲱ ⲕ ϩⲓⲃⲟⲗ ⲁ ϥ ⲟⲩⲱϣⲃ ⲇⲉ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲛⲓⲙ ⲧⲉ ⲧⲁ ⲙⲁⲁⲩ ⲁⲩⲱ ⲛⲓⲙ ⲛⲉ ⲛⲁ ⲥⲛⲏⲩ ⲁ ϥ ϭⲱϣⲧ ⲉ ⲛ ⲉⲧ ⲙ ⲡⲉϥ ⲕⲱⲧⲉ ⲉⲧ ϩⲙⲟⲟⲥ ϩⲁϩⲧⲏ ϥ . ⲡⲉϫⲁ ϥ ϫⲉ ⲉⲓⲥ ⲧⲁ ⲙⲁⲁⲩ ⲁⲩⲱ ⲛⲁ ⲥⲛⲏⲩ . ⲡ ⲉⲧ ⲛⲁ ⲉⲓⲣⲉ ⲅⲁⲣ ⲙ ⲡ ⲟⲩⲱϣ ⲙ ⲡ ⲛⲟⲩⲧⲉ . ⲡⲁⲓ ⲡⲉ ⲡⲁ ⲥⲟⲛ ⲁⲩⲱ ⲧⲁ ⲥⲱⲛⲉ ⲁⲩⲱ ⲧⲁ ⲙⲁⲁⲩ .
ⲧ ⲁⲣⲭⲏ ⲙ ⲡ ⲉⲩⲁⲅⲅⲉⲗⲓⲟⲛ ⲛ ⲓⲏⲥⲟⲩⲥ ⲡⲉ ⲭⲣⲓⲥⲧⲟⲥ [ ⲡ ϣⲏⲣⲉ ⲙ ⲡ ⲛⲟⲩⲧⲉ ] . ⲕⲁⲧⲁ ⲡ ⲉⲧ ⲥⲏϩ ϩⲛ ⲏⲥⲁⲓⲁⲥ ⲡⲉ ⲡⲣⲟⲫⲏⲧⲏⲥ ϫⲉ ⲉⲓⲥ ϩⲏⲏⲧⲉ ϯ ⲛⲁ ϫⲉⲩ ⲡⲁ ⲁⲅⲅⲉⲗⲟⲥ ϩⲓ ϩⲏ ⲙⲙⲟ ⲕ ⲛ ϥ ⲥⲃⲧⲉ ⲧⲉⲕ ϩⲓⲏ . ⲡⲉ ϩⲣⲟⲟⲩ ⲙ ⲡ ⲉⲧ ⲱϣ ⲉⲃⲟⲗ ϩⲛ ⲧ ⲉⲣⲏⲙⲟⲥ ϫⲉ ⲥⲟⲩⲧⲛ ⲧⲉ ϩⲓⲏ ⲙ ⲡ ϫⲟⲉⲓⲥ ⲛ ⲧⲉⲧⲛ ⲥⲟⲩⲧⲛ ⲛⲉϥ ⲙⲟⲓⲧ . ⲁ ϥ ϣⲱⲡⲉ ⲇⲉ ⲛϭⲓ ⲓⲱϩⲁⲛⲛⲏⲥ ⲉ ϥ ϯ ⲃⲁⲡⲧⲓⲥⲙⲁ ⲙ ⲡ ϫⲁⲓⲉ ⲉ ϥ ⲕⲏⲣⲩⲥⲥⲉ ⲛ ⲟⲩ ⲃⲁⲡⲧⲓⲥⲙⲁ ⲙ ⲙⲉⲧⲁⲛⲟⲓⲁ ⲉ ⲡ ⲕⲱ ⲉⲃⲟⲗ ⲛ ⲛ ⲛⲟⲃⲉ . ⲁⲩⲱ ⲁ ⲥ ⲃⲱⲕ ⲛⲁ ϥ ⲉⲃⲟⲗ ⲛϭⲓ ⲧⲉ ⲭⲱⲣⲁ ⲧⲏⲣ ⲥ ⲛ ⲧ ⲓⲟⲩⲇⲁⲓⲁ ⲛⲙ ⲛⲁ ⲑ ⲓⲉⲣⲟⲥⲟⲗⲩⲙⲁ ⲧⲏⲣ ⲟⲩ ⲁ ⲩ ϫⲓ ⲃⲁⲡⲧⲓⲥⲙⲁ ⲛⲧⲟⲟⲧ ϥ ϩⲙ ⲡ ⲓⲟⲣⲇⲁⲛⲏⲥ ⲡ ⲓⲉⲣⲟ ⲉ ⲩ ⲉⲝⲟⲙⲟⲗⲟⲅⲓ ⲛ ⲛⲉⲩ ⲛⲟⲃⲉ . ⲁⲩⲱ ⲓⲱϩⲁⲛⲛⲏⲥ ⲛⲉⲣⲉ ϩⲉⲛ ϥⲱ ⲛ ϭⲁⲙⲟⲩⲗ ⲧⲟ ϩⲓⲱⲱ ϥ ⲉⲣⲉ ⲟⲩ ⲙⲟϫ ⲛ ϣⲁⲁⲣ ⲙⲏⲣ ⲉ ⲧⲉϥ ϯⲡⲉ . ⲉ ϥ ⲟⲩⲉⲙ ϣϫⲉ ϩⲓ ⲉⲃⲓⲱ ⲛ ϩⲟⲟⲩⲧ . ⲁⲩⲱ ⲛⲉ ϥ ⲧⲁϣⲉ ⲟⲓϣ ⲉ ϥ ϫⲱ ⲙⲙⲟ ⲥ ϫⲉ ϥ ⲛⲏⲩ ⲙⲛⲛⲥⲱ ⲉⲓ ⲛϭⲓ ⲡ ⲉⲧ ϫⲟⲟⲣ ⲉⲣⲟ ⲉⲓ ⲉ ⲁⲛⲅ ⲟⲩ ϩⲓⲕⲁⲛⲟⲥ ⲁⲛ ⲉ ⲡⲁϩⲧ ⲉ ⲃⲱⲗ ⲉⲃⲟⲗ ⲙ ⲡ ⲙⲟⲩⲥ ⲙ ⲡⲉϥ ⲧⲟⲟⲩⲉ . ⲁⲛⲟⲕ ⲁ ⲉⲓ ϯ ⲃⲁⲡⲧⲓⲥⲙⲁ ⲛⲏ ⲧⲛ ϩⲛ ⲟⲩ ⲙⲟⲟⲩ . ⲛⲧⲟϥ ⲇⲉ ⲉ ϥ ⲛⲁ ⲃⲁⲡⲧⲓⲍⲉ ⲙⲙⲱ ⲧⲛ ϩⲛ ⲟⲩ ⲡⲛⲉⲩⲙⲁ ⲉ ϥ ⲟⲩⲁⲁⲃ . ⲁⲩⲱ ⲁ ⲥ ϣⲱⲡⲉ ϩⲛ ⲛⲉ ϩⲟⲟⲩ ⲉⲧ ⲙⲙⲁⲩ ⲁ ϥ ⲉⲓ ⲛϭⲓ ⲓⲏⲥⲟⲩⲥ ⲉⲃⲟⲗ ϩⲛ ⲛⲁⲍⲁⲣⲉⲑ ⲛⲧⲉ ⲧ ⲅⲁⲗⲓⲗⲁⲓⲁ ⲁⲩⲱ ⲁ ϥ ϫⲓ ⲃⲁⲡⲧⲓⲥⲙⲁ ϩⲙ ⲡ ⲓⲟⲣⲇⲁⲛⲏⲥ ⲛⲧⲛ ⲓⲱϩⲁⲛⲛⲏⲥ ⲛ ⲧⲉ ⲩⲛⲟⲩ ⲇⲉ ⲉ ϥ ⲛⲏⲩ ⲉϩⲣⲁⲓ ⲙ ⲡ ⲙⲟⲟⲩ ⲁ ϥ ⲛⲁⲩ ⲉ ⲙ ⲡⲏⲩⲉ ⲉ ⲁ ⲩ ⲟⲩⲱⲛ ⲁⲩⲱ ⲡⲉ ⲡⲛⲉⲩⲙⲁ ⲉ ϥ ⲛⲏⲩ ⲉ ⲡ ⲉⲥⲏⲧ ⲉϫⲱ ϥ ⲛ ⲑ ⲉ ⲛ ⲟⲩ ϭⲣⲟⲟⲙⲡⲉ ⲁⲩⲱ ⲟⲩ ⲥⲙⲏ ⲁ ⲥ ϣⲱⲡⲉ ⲉⲃⲟⲗ ϩⲛ ⲙ ⲡⲏⲩⲉ ϫⲉ ⲛⲧⲟⲕ ⲡⲉ ⲡⲁ ϣⲏⲣⲉ ⲡⲁ ⲙⲉⲣⲓⲧ ⲉⲛⲧ ⲁ ⲡⲁ ⲟⲩⲱϣ ϣⲱⲡⲉ ⲛϩⲏⲧ ⲕ ⲁⲩⲱ ⲧⲉ ⲩⲛⲟⲩ ⲡⲉ ⲡⲛⲉⲩⲙⲁ ⲁ ϥ ϫⲓⲧ ϥ ⲉⲃⲟⲗ ⲉ ⲧ ⲉⲣⲏⲙⲟⲥ ⲁⲩⲱ ⲛⲉ ϥ ϩⲛ ⲧ ⲉⲣⲏⲙⲟⲥ ⲛ ϩⲙⲉ ⲛ ϩⲟⲟⲩ ⲉⲣⲉ ⲡ ⲥⲁⲧⲁⲛⲁⲥ ⲡⲉⲓⲣⲁⲍⲉ ⲙⲙⲟ ϥ ⲉ ϥ ϣⲟⲟⲡ ⲙⲛ ⲛⲉ ⲑⲏⲣⲓⲟⲛ . ⲁⲩⲱ ⲛ ⲁⲅⲅⲉⲗⲟⲥ ⲛⲉ ⲩ ⲇⲓⲁⲕⲟⲛⲓ ⲛⲁ ϥ . ⲙⲛⲛⲥⲁ ⲛ ⲥⲉ ⲡⲁⲣⲁⲇⲓⲇⲟⲩ ⲛ ⲓⲱϩⲁⲛⲛⲏⲥ ⲁ ϥ ⲉⲓ ⲛϭⲓ ⲓⲏⲥⲟⲩⲥ ⲉ ⲧ ⲅⲁⲗⲓⲗⲁⲓⲁ ⲉ ϥ ⲕⲏⲣⲩⲥⲥⲉ ⲙ ⲡ ⲉⲩⲁⲅⲅⲉⲗⲓⲟⲛ ⲙ ⲡ ⲛⲟⲩⲧⲉ ϫⲉ ⲁ ⲡⲉ ⲩⲟⲓϣ ϫⲱⲕ ⲉⲃⲟⲗ ⲁⲩⲱ ⲁ ⲥ ϩⲱⲛ ⲉϩⲟⲩⲛ ⲛϭⲓ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲙⲉⲧⲁⲛⲟⲓ ⲛ ⲧⲉⲧⲛ ⲡⲓⲥⲧⲉⲩⲉ ϩⲙ ⲡ ⲉⲩⲁⲅⲅⲉⲗⲓⲟⲛ . ⲁⲩⲱ ⲉ ϥ ⲙⲟⲟϣⲉ ϩⲁⲧⲛ ⲧⲉ ⲑⲁⲗⲁⲥⲥⲁ ⲛ ⲧ ⲅⲁⲗⲓⲗⲁⲓⲁ ⲁ ϥ ⲛⲁⲩ ⲉ ⲥⲓⲙⲱⲛ ⲛⲙ ⲁⲛⲇⲣⲉⲁⲥ ⲡ ⲥⲟⲛ ⲛ ⲥⲓⲙⲱⲛ ⲉ ⲩ ⲛⲟⲩϫ ϣⲛⲉ ⲉ ⲧⲉ ⲑⲁⲗⲁⲥⲥⲁ ⲛⲉ ϩⲉⲛ ⲟⲩⲱϩⲉ ⲅⲁⲣ ⲛⲉ . ⲡⲉϫⲁ ϥ ⲛⲁ ⲩ ⲛϭⲓ ⲓⲏⲥⲟⲩⲥ ϫⲉ ⲁⲙⲏⲉⲓⲛ ⲟⲩⲉϩ ⲧⲏⲩⲧⲛ ⲛⲥⲱ ⲉⲓ ⲁⲩⲱ ϯ ⲛⲁ ⲣ ⲧⲏⲩⲧⲛ ⲛ ⲟⲩⲱϩⲉ ⲛ ⲣⲉϥ ϭⲉⲡ ⲣⲱⲙⲉ . ⲛ ⲧⲉ ⲩⲛⲟⲩ ⲇⲉ ⲁ ⲩ ⲕⲁ ⲛⲉⲩ ϣⲛⲏⲩ ⲁ ⲩ ⲟⲩⲁϩ ⲟⲩ ⲛⲥⲱ ϥ ⲁⲩⲱ ⲛⲧⲉⲣⲉ ϥ ⲙⲟⲟϣⲉ ⲉ ⲑ ⲏ ⲛ ⲟⲩ ⲕⲟⲩⲉⲓ ⲁ ϥ ⲛⲁⲩ ⲉ ⲓⲁⲕⲱⲃⲟⲥ ⲡ ϣⲏⲣⲉ ⲛ ⲍⲉⲃⲉⲇⲁⲓⲟⲥ ⲛⲙ ⲓⲱϩⲁⲛⲛⲏⲥ ⲡⲉϥ ⲥⲟⲛ ⲛⲧⲟⲟⲩ ϩⲱ ⲟⲩ ⲉ ⲩ ϩⲙ ⲡ ϫⲟⲉⲓ ⲉ ⲩ ⲥⲟⲃⲧⲉ ⲛ ⲛⲉⲩ ϣⲛⲏⲩ ⲛ ⲧⲉ ⲩⲛⲟⲩ ⲁ ϥ ⲙⲟⲩⲧⲉ ⲉⲣⲟ ⲟⲩ ⲁⲩⲱ ⲁ ⲩ ⲕⲁ ⲡⲉⲩ ⲓⲱⲧ ⲍⲉⲃⲉⲇⲁⲓⲟⲥ ϩⲙ ⲡ ϫⲟⲉⲓ ⲙⲛ ⲛ ϫⲁⲓⲃⲉⲕⲉ ⲁ ⲩ ⲃⲱⲕ ⲁ ⲩ ⲟⲩⲁϩ ⲟⲩ ⲛⲥⲱ ϥ ⲁ ⲩ ⲃⲱⲕ ⲇⲉ ⲉϩⲟⲩⲛ ⲉ ⲕⲁⲫⲁⲣⲛⲁⲟⲩⲙ ⲁⲩⲱ ⲛ ⲧⲉ ⲩⲛⲟⲩ ϩⲛ ⲛ ⲥⲁⲃⲃⲁⲧⲟⲛ ⲁ ϥ ϯ ⲥⲃⲱ ϩⲛ ⲧ ⲥⲩⲛⲁⲅⲱⲅⲏ ⲁⲩⲱ ⲁ ⲩ ⲣ ϣⲡⲏⲣⲉ ⲉϫⲛ ⲧⲉϥ ⲥⲃⲱ ⲉ ϥ ϯ ⲥⲃⲱ ⲅⲁⲣ ⲛⲁ ⲩ ⲛ ⲑ ⲉ ⲁⲛ ⲉⲧ ⲟⲩ ϯ ⲥⲃⲱ ⲛϭⲓ ⲛⲉ ⲅⲣⲁⲙⲙⲁⲧⲉⲩⲥ ϩⲱⲥ ⲉ ⲩⲛⲧ ϥ ⲧ ⲉⲝⲟⲩⲥⲓⲁ ⲙⲙⲁⲩ ⲁⲩⲱ ⲛ ⲧⲉ ⲩⲛⲟⲩ ⲛⲉ ⲩⲛ ⲟⲩ ⲣⲱⲙⲉ ϩⲛ ⲧ ⲥⲩⲛⲁⲅⲱⲅⲏ ⲉⲣⲉ ⲟⲩ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ⲛⲙⲙⲁ ϥ ⲁⲩⲱ ⲁ ϥ ϫⲓ ϣⲕⲁⲕ ⲉⲃⲟⲗ ⲉ ϥ ϫⲱ ⲙⲙⲟ ⲥ ϫⲉ ⲁϩⲣⲟ ⲕ ⲛⲙⲙⲁ ⲛ ⲓⲏⲥⲟⲩⲥ ⲡ ⲛⲁⲍⲱⲣⲁⲓⲟⲥ ⲛⲧ ⲁ ⲕ ⲉⲓ ⲉ ⲧⲁⲕⲟ ⲛ ϯ ⲥⲟⲟⲩⲛ ⲙⲙⲟ ⲕ ϫⲉ ⲛⲧⲕ ⲛⲓⲙ ⲛⲧⲕ ⲡ ⲉⲧ ⲟⲩⲁⲁⲃ ⲙ ⲡ ⲛⲟⲩⲧⲉ . ⲁⲩⲱ ⲓⲏⲥⲟⲩⲥ ⲁ ϥ ⲉⲡⲓⲧⲓⲙⲁ ⲛⲁ ϥ ⲉ ϥ ϫⲱ ⲙⲙⲟ ⲥ ϫⲉ ⲧⲙ ⲣⲱ ⲕ ⲛ ⲅ ⲉⲓ ⲉⲃⲟⲗ ⲙⲙⲟ ϥ ⲁⲩⲱ ⲛⲧⲉⲣⲉ ⲡⲉ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ⲣⲁϩⲧ ϥ ⲉ ⲡ ⲕⲁϩ ⲁⲩⲱ ⲁ ϥ ⲱϣ ⲉⲃⲟⲗ ϩⲛ ⲟⲩ ⲛⲟϭ ⲛ ϩⲣⲟⲟⲩ ⲁ ϥ ⲉⲓ ⲉⲃⲟⲗ ⲙⲙⲟ ϥ ⲁⲩⲱ ⲁ ⲩ ⲣ ϩⲟⲧⲉ ⲧⲏⲣ ⲟⲩ ϩⲱⲥⲧⲉ ⲛ ⲥⲉ ϣⲁϫⲉ ⲛⲙ ⲛⲉⲩ ⲉⲣⲏⲩ ⲉ ⲩ ϫⲱ ⲙⲙⲟ ⲥ ϫⲉ ⲟⲩ ⲡⲉ ⲡⲁⲓ ⲉⲓⲥ ⲟⲩ ⲥⲃⲱ ⲃ ⲃⲣⲣⲉ ϩⲛ ⲟⲩ ⲉⲝⲟⲩⲥⲓⲁ ⲛ ⲕⲉ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ϥ ⲟⲩⲉϩ ⲥⲁϩⲛⲉ ⲛⲁ ⲩ ⲁⲩⲱ ⲥⲉ ⲥⲱⲧⲙ ⲛⲥⲱ ϥ ⲁ ⲡⲉϥ ⲥⲟⲉⲓⲧ ⲃⲱⲕ ⲉⲃⲟⲗ ⲛ ⲧⲉ ⲩⲛⲟⲩ ϩⲙ ⲙⲁ ⲛⲓⲙ ⲙ ⲡ ⲕⲱⲧⲉ ⲧⲏⲣ ϥ ⲛ ⲧ ⲅⲁⲗⲓⲗⲁⲓⲁ . ⲛ ⲧⲉ ⲩⲛⲟⲩ ⲇⲉ ⲛⲧⲉⲣ ⲟⲩ ⲉⲓ ⲉⲃⲟⲗ ϩⲛ ⲧ ⲥⲩⲛⲁⲅⲱⲅⲏ ⲁ ϥ ⲃⲱⲕ ⲉϩⲟⲩⲛ ⲉ ⲡ ⲏⲉⲓ ⲛ ⲥⲓⲙⲱⲛ ⲙⲛ ⲁⲛⲇⲣⲉⲁⲥ ⲛⲙ ⲓⲁⲕⲱⲃⲟⲥ ⲛⲙ ⲓⲱϩⲁⲛⲛⲏⲥ ⲧ ϣⲱⲙⲉ ⲇⲉ ⲛ ⲥⲓⲙⲱⲛ ⲛⲉ ⲥ ⲛⲏϫ ⲉ ⲥ ϩⲏⲙ . ⲁⲩⲱ ⲛ ⲧⲉ ⲩⲛⲟⲩ ⲁ ⲩ ϣⲁϫⲉ ⲛⲙⲙⲁ ϥ ⲉⲧⲃⲏⲏⲧ ⲥ . ⲁ ϥ ϯ ⲡⲉϥ ⲟⲩⲟⲉⲓ ⲇⲉ ⲉⲣⲟ ⲥ ⲁ ϥ ⲧⲟⲩⲛⲟⲥ ⲉ ⲁ ϥ ⲁⲙⲁϩⲧⲉ ⲛ ⲧⲉⲥ ϭⲓϫ ⲁⲩⲱ ⲡⲉ ϩⲙⲟⲙ ⲁ ϥ ⲗⲟ ϩⲓⲱⲱ ⲥ ⲁ ⲥ ⲇⲓⲁⲕⲟⲛⲓ ⲛⲁ ⲩ . ⲣⲟⲩϩⲉ ⲇⲉ ⲛⲧⲉⲣⲉ ϥ ϣⲱⲡⲉ ⲡⲉ ⲉⲣⲉ ⲡ ⲣⲏ ⲛⲁ ϩⲱⲧⲡ ⲁ ⲩ ⲉⲓⲛⲉ ⲛⲁ ϥ ⲛ ⲛ ⲉⲧ ⲙⲟⲕϩ ⲧⲏⲣ ⲟⲩ ⲙⲛ ⲛ ⲉⲧ ⲉⲣ ⲉⲛⲇⲁⲓⲙⲱⲛⲓⲟⲛ ⲛⲙⲙⲁ ⲩ ⲁⲩⲱ ⲧ ⲡⲟⲗⲓⲥ ⲧⲏⲣ ⲥ ⲁ ⲥ ⲥⲱⲟⲩϩ ϩⲓⲣⲙ ⲡ ⲣⲟ ⲙ ⲡ ⲏⲓ . ⲁ ϥ ⲑⲉⲣⲁⲡⲟⲩ ⲛ ⲟⲩ ⲙⲏⲏϣⲉ ⲉ ⲩ ⲙⲟⲕϩ ⲛ ϣⲱⲛⲉ ⲉ ⲩ ϣⲟⲃⲉ ⲁⲩⲱ ⲟⲩ ⲙⲏⲏϣⲉ ⲛ ⲇⲁⲓⲙⲱⲛⲓⲟⲛ ⲁ ϥ ⲛⲟϫ ⲟⲩ ⲉⲃⲟⲗ ⲉ ⲙⲁ ϥ ⲕⲁ ⲛ ⲇⲁⲓⲙⲱⲛⲓⲟⲛ ⲉ ϣⲁϫⲉ ⲉⲃⲟⲗ ϫⲉ ⲉ ⲩ ⲥⲟⲟⲩⲛ ⲙⲙⲟ ϥ ⲁⲩⲱ ϩⲧⲟⲟⲩ ⲉⲙⲁⲧⲉ ⲛⲧⲉⲣⲉ ϥ ⲧⲱⲟⲩⲛ ⲁ ϥ ⲃⲱⲕ ⲉⲃⲟⲗ ⲉ ⲩ ⲙⲁ ⲛ ϫⲁⲓⲉ ⲁ ϥ ϣⲗⲏⲗ ⲙ ⲡ ⲛⲁⲩ ⲉⲧ ⲙⲙⲁⲩ ⲁⲩⲱ ⲁ ⲩ ⲡⲱⲧ ⲉⲃⲟⲗ ⲛⲥⲱ ϥ ⲛϭⲓ ⲥⲓⲙⲱⲛ ⲙⲛ ⲛ ⲉⲧ ⲛⲙⲙⲁ ϥ ⲁ ⲩ ⲧⲁϩⲟ ϥ ⲁⲩⲱ ⲡⲉϫⲁ ⲩ ⲛⲁ ϥ ϫⲉ ⲥⲉ ⲕⲱⲧⲉ ⲛⲥⲱ ⲕ ⲧⲏⲣ ⲟⲩ ⲡⲉϫⲁ ϥ ⲛⲁ ⲩ ϫⲉ ⲙⲁⲣⲟ ⲛ ⲉ ⲕⲉ ⲙⲁ ⲉ ⲛ ⲕⲉ ⲧⲙⲙⲟ ⲉⲧ ϩⲏⲛ ⲉϩⲟⲩⲛ ϫⲉⲕⲁⲁⲥ ⲉⲓⲉ ⲕⲏⲣⲩⲥⲥⲉ ⲟⲛ ⲛϩⲏⲧ ⲟⲩ ⲛⲧ ⲁ ⲓ ⲉⲓ ⲅⲁⲣ ⲉⲃⲟⲗ ⲉ ⲡⲉⲓ ϩⲱⲃ . ⲁⲩⲱ ⲁ ϥ ⲃⲱⲕ ⲉ ϥ ⲕⲏⲣⲩⲥⲥⲉ ϩⲛ ⲛⲉⲩ ⲥⲩⲛⲁⲅⲱⲅⲏ ϩⲛ ⲧ ⲅⲁⲗⲓⲗⲁⲓⲁ ⲧⲏⲣ ⲥ ⲁⲩⲱ ⲛ ⲕⲉ ⲇⲁⲓⲙⲱⲛⲓⲟⲛ ⲉ ϥ ⲛⲟⲩϫⲉ ⲙⲙⲟ ⲟⲩ ⲉⲃⲟⲗ ⲁⲩⲱ ⲁ ϥ ⲉⲓ ϣⲁⲣⲟ ϥ ⲛϭⲓ ⲟⲩ ⲣⲱⲙⲉ ⲉ ϥ ⲥⲟⲃϩ ⲉ ϥ ⲡⲁⲣⲁⲕⲁⲗⲉⲓ ⲙⲙⲟ ϥ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲉⲕϣⲁⲛ ⲟⲩⲱϣ ⲕ ⲛⲁ ⲧⲃⲃⲟ ⲉⲓ ⲁⲩⲱ ⲛⲧⲉⲣⲉ ϥ ϣ ⲛϩⲧⲏ ϥ ⲁ ϥ ⲥⲟⲩⲧⲛ ⲧⲟⲟⲧ ϥ ⲉⲃⲟⲗ ⲁⲩⲱ ⲁ ϥ ⲕⲱϩ ⲉⲣⲟ ϥ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ϯ ⲟⲩⲱϣ ⲧⲃⲃⲟ . ⲁⲩⲱ ⲛ ⲧⲉ ⲩⲛⲟⲩ ⲁ ⲡⲉϥ ⲥⲱⲃⲁϩ ⲗⲟ ϩⲓⲱⲱ ϥ ⲁ ϥ ⲧⲃⲃⲟ . ⲁⲩⲱ ⲛⲧⲉⲣⲉ ϥ ϩⲱⲛ ⲉⲧⲟⲟⲧ ϥ ⲛ ⲧⲉ ⲩⲛⲟⲩ ⲁ ϥ ϫⲟⲟⲩ ϥ ⲉⲃⲟⲗ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ϭⲱϣⲧ ⲙⲡⲣ ϫⲟⲟ ⲥ ⲛ ⲗⲁⲁⲩ . ⲁⲗⲗⲁ ⲃⲱⲕ ⲛ ⲅ ⲧⲥⲁⲃⲟ ⲕ ⲉ ⲡ ⲟⲩⲏⲏⲃ ⲛ ⲅ ϫⲓ ⲉϩⲣⲁⲓ ⲉⲧⲃⲉ ⲡⲉⲕ ⲧⲃⲃⲟ ⲛ ⲛ ⲉⲛⲧ ⲁ ⲙⲱⲩⲥⲏⲥ ⲟⲩⲉϩ ⲥⲁϩⲛⲉ ⲙⲙⲟ ⲟⲩ ⲉ ⲩ ⲙⲛⲧ ⲙⲛⲧⲣⲉ ⲛⲁ ⲩ . ⲛⲧⲉⲣⲉ ϥ ⲉⲓ ⲇⲉ ⲉⲃⲟⲗ ⲁ ϥ ⲁⲣⲭⲉⲥⲑⲁⲓ ⲛ ⲧⲁϣⲉ ⲟⲓϣ ⲛ ϩⲁϩ ⲁⲩⲱ ⲉ ⲥⲣ ⲡ ϣⲁϫⲉ ϩⲱⲥⲧⲉ ⲛ ϥ ⲧⲙ ϭⲙϭⲟⲙ ⲉ ⲃⲱⲕ ⲉϩⲟⲩⲛ ⲉ ⲧ ⲡⲟⲗⲓⲥ ⲛ ⲟⲩⲱⲛϩ ⲁⲗⲗⲁ ⲛⲉ ϥ ϩⲛ ϩⲉⲛ ⲙⲁ ⲛ ϫⲁⲓⲉ ⲁⲩⲱ ⲛⲉ ⲩ ⲛⲏⲩ ⲉⲣⲁⲧ ϥ ⲉⲃⲟⲗ ϩⲙ ⲙⲁ ⲛⲓⲙ .
ⲁ ϥ ⲁⲣⲭⲉⲥⲑⲁⲓ ⲟⲛ ⲉ ϯ ⲥⲃⲱ ϩⲁ ⲧⲉ ⲑⲁⲗⲁⲥⲥⲁ . ⲁⲩⲱ ⲁ ⲩ ⲛⲟϭ ⲙ ⲙⲏⲏϣⲉ ⲥⲱⲟⲩϩ ⲉⲣⲟ ϥ ϩⲱⲥⲧⲉ ⲉ ⲧⲣⲉ ϥ ⲁⲗⲉ ⲉ ⲡ ϫⲟⲉⲓ ⲛ ϥ ϩⲙⲟⲟⲥ ϩⲛ ⲧⲉ ⲑⲁⲗⲁⲥⲥⲁ . ⲁⲩⲱ ⲡ ⲙⲏⲏϣⲉ ⲧⲏⲣ ϥ ⲛⲉ ϥ ⲁϩⲉ ⲣⲁⲧ ϥ ϩⲓ ⲡⲉ ⲕⲣⲟ ⲛ ⲑ ⲁⲗⲁⲥⲥⲁ ⲁ ϥ ϯ ⲥⲃⲱ ⲇⲉ ⲛⲁ ⲩ ⲉⲙⲁⲧⲉ ϩⲛ ϩⲉⲛ ⲡⲁⲣⲁⲃⲟⲗⲏ ⲁⲩⲱ ⲛⲉ ϥ ϫⲱ ⲙⲙⲟ ⲥ ⲛⲁ ⲩ ϩⲛ ⲧⲉϥ ⲥⲃⲱ ϫⲉ ⲥⲱⲧⲙ ⲉⲓⲥ ϩⲏⲏⲧⲉ ⲁ ϥ ⲉⲓ ⲉⲃⲟⲗ ⲛϭⲓ ⲡ ⲉⲧ ϫⲟ ⲉ ⲧ ϫⲟ . ⲁⲩⲱ ⲛⲧⲉⲣⲉ ϥ ϫⲟ ⲟⲩⲁ ⲙⲉⲛ ⲁ ϥ ϩⲉ ϩⲁⲧⲉ ⲧⲉ ϩⲓⲏ ⲁⲩⲱ ⲁ ⲩ ⲉⲓ ⲛϭⲓ ⲛ ϩⲁⲗⲁⲧⲉ ⲁ ⲩ ⲟⲙ ⲟⲩ ⲕⲉ ⲩⲁ ⲇⲉ ⲁ ϥ ϩⲉ ⲉϩⲣⲁⲓ ⲉϫⲛ ⲧ ⲡⲉⲧⲣⲁ ⲡ ⲙⲁ ⲉⲧⲉ ⲙⲙⲛ ϩⲁϩ ⲛ ⲕⲁϩ ⲛϩⲏⲧ ϥ ⲁⲩⲱ ⲛ ⲧⲉ ⲩⲛⲟⲩ ⲁ ⲩ ϯ ⲟⲩⲱ ⲉϩⲣⲁⲉⲓ ⲉⲧⲃⲉ ϫⲉ ⲙⲛ ϩⲁϩ ⲛ ⲕⲁϩ ϩⲁⲣⲟ ⲟⲩ ⲁⲩⲱ ⲛⲧⲉⲣⲉ ⲡ ⲣⲏ ϣⲁ ⲁ ⲩ ϩⲱϭⲃ ⲁⲩⲱ ⲉⲧⲃⲉ ϫⲉ ⲙⲡ ⲟⲩ ϫⲉⲛⲟⲩ ⲛⲉ ⲉⲃⲟⲗ ⲁ ⲩ ϣⲟⲟⲩⲉ ⲕⲉ ⲩⲁ ⲁ ϥ ϩⲉ ⲉϩⲣⲁⲉⲓ ⲉϫⲛ ⲛ ϣⲟⲛⲧⲉ ⲁⲩⲱ ⲁ ⲩ ⲉⲓ ⲉϩⲣⲁⲉⲓ ⲛϭⲓ ⲛ ϣⲟⲛⲧⲉ ⲁ ⲩ ⲟϭⲧ ⲟⲩ ⲁⲩⲱ ⲙⲡ ⲟⲩ ϯ ⲕⲁⲣⲡⲟⲥ ϩⲉⲛ ⲕⲟⲟⲩⲉ ⲁ ⲩ ϩⲉ ⲉϫⲙ ⲡ ⲕⲁϩ ⲉⲧ ⲛⲁⲛⲟⲩ ϥ ⲁⲩⲱ ⲁ ⲩ ⲉⲓ ⲉϩⲣⲁⲓ ⲁ ⲩ ⲁⲩⲝⲁⲛⲉ ⲁ ⲩ ϯ ⲕⲁⲣⲡⲟⲥ ⲉ ⲙⲁⲁⲃ ⲁⲩⲱ ⲉ ⲥⲉ ⲁⲩⲱ ⲉ ϣⲉ . ⲛⲉ ϥ ϫⲱ ⲇⲉ ⲙⲙⲟ ⲥ ⲛⲁ ⲩ ϫⲉ ⲡ ⲉⲧⲉ ⲩⲛⲧ ϥ ⲙⲁⲁϫⲉ ⲙⲙⲁⲩ ⲉ ⲥⲱⲧⲙ ⲙⲁⲣⲉ ϥ ⲥⲱⲧⲙ . ⲛⲧⲉⲣⲉ ϥ ⲕⲁ ⲡ ⲙⲏⲏϣⲉ ⲇⲉ ⲁ ⲩ ϫⲛⲟⲩ ϥ ⲛϭⲓ ⲛ ⲉⲧ ⲛⲙⲙⲁ ϥ ⲛⲙ ⲡ ⲙⲛⲧ ⲥⲛⲟⲟⲩⲥ ⲉ ⲛ ⲡⲁⲣⲁⲃⲟⲗⲏ ⲡⲉϫⲁ ϥ ⲛⲁ ⲩ . ϫⲉ ⲛⲧⲱⲧⲛ ⲛⲧ ⲁ ⲩ ϯ ⲛⲏ ⲧⲛ ⲙ ⲡ ⲙⲩⲥⲧⲏⲣⲓⲟⲛ ⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲛⲏ ⲇⲉ ⲉⲧ ϩⲓⲃⲟⲗ ⲉ ⲩ ⲛⲁ ϫⲓ ϩⲱⲃ ⲛⲓⲙ ⲉⲣⲟ ⲟⲩ ϩⲛ ϩⲉⲛ ⲡⲁⲣⲁⲃⲟⲗⲏ ϫⲉⲕⲁⲁⲥ ⲉ ⲩ ⲛⲁⲩ ⲉⲩⲉ ⲛⲁⲩ ⲁⲩⲱ ⲛ ⲥⲉ ⲧⲙ ⲛⲁⲩ ⲁⲩⲱ ⲉ ⲩ ⲥⲱⲧⲙ ⲉⲩⲉ ⲥⲱⲧⲙ ⲛ ⲥⲉ ⲧⲙ ⲛⲟⲉⲓ . ⲙⲏⲡⲱⲥ ⲛ ⲥⲉ ⲕⲟⲧ ⲟⲩ ⲛ ⲥⲉ ⲕⲱ ⲛⲁ ⲩ ⲉⲃⲟⲗ . ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲛ ⲧⲉⲧⲛ ⲥⲟⲟⲩⲛ ⲁⲛ ⲛ ⲧⲉⲓ ⲡⲁⲣⲁⲃⲟⲗⲏ . ⲁⲩⲱ ⲡⲱⲥ ⲛ ⲕⲉ ⲡⲁⲣⲁⲃⲟⲗⲏ ⲧⲏⲣ ⲟⲩ ⲧⲉⲧ ⲛⲁ ⲥⲟⲩⲱⲛ ⲟⲩ ⲡ ⲉⲧ ϫⲟ ⲉ ϥ ϫⲟ ⲙ ⲡ ϣⲁϫⲉ . ⲛⲁⲓ ⲇⲉ ⲛⲉ ⲉⲧ ϩⲁⲧⲉ ⲧⲉ ϩⲓⲏ ⲙ ⲡ ⲙⲁ ⲉ ϣⲁ ⲩ ϫⲉ ⲡ ϣⲁϫⲉ ⲛϩⲏⲧ ϥ . ⲁⲩⲱ ⲉ ϣⲁ ⲩ ⲥⲱⲧⲙ ⲛ ⲧⲉ ⲩⲛⲟⲩ ϣⲁ ϥ ⲉⲓ ⲛϭⲓ ⲡ ⲥⲁⲧⲁⲛⲁⲥ ⲛ ϥ ϥⲓ ⲡ ϣⲁϫⲉ ⲉⲛⲧ ⲁ ⲩ ϫⲟ ϥ ⲛϩⲏⲧ ⲟⲩ ⲁⲩⲱ ⲛⲁⲓ ϩⲱ ⲟⲩ ⲛ ⲉⲛⲧ ⲁ ⲩ ϫⲟ ⲟⲩ ϩⲓϫⲛ ⲙ ⲙⲁ ⲙ ⲡⲉⲧⲣⲁ ⲉ ϣⲁ ⲩ ⲥⲱⲧⲙ ⲉ ⲡ ϣⲁϫⲉ ⲛ ⲧⲉ ⲩⲛⲟⲩ ϣⲁ ⲩ ϫⲓⲧ ϥ ϩⲛ ⲟⲩ ⲣⲁϣⲉ ⲙⲙⲛ ⲛⲟⲩⲛⲉ ⲇⲉ ϩⲣⲁⲓ ⲛϩⲏⲧ ⲟⲩ ⲁⲗⲗⲁ ϩⲛ ⲡⲣⲟⲥ ⲟⲩⲟⲉⲓϣ ⲛⲉ ⲉⲣϣⲁⲛ ⲟⲩ ⲑⲗⲓⲯⲓⲥ ⲇⲉ ϣⲱⲡⲉ ⲏ ⲟⲩ ⲇⲓⲱⲅⲙⲟⲥ ⲉⲧⲃⲉ ⲡ ϣⲁϫⲉ ⲛ ⲧⲉ ⲩⲛⲟⲩ ϣⲁ ⲩ ⲥⲕⲁⲛⲇⲁⲗⲓⲍⲉ . ⲁⲩⲱ ϩⲉⲛ ⲕⲟⲟⲩⲉ ⲛ ⲉⲛⲧ ⲁ ⲩ ϫⲟ ⲟⲩ ⲉϩⲣⲁⲓ ⲉ ⲛ ϣⲟⲛⲧⲉ ⲉⲧⲉ ⲛⲁⲓ ⲛⲉ ⲛⲧ ⲁ ⲩ ⲥⲱⲧⲙ ⲉ ⲡ ϣⲁϫⲉ ⲁⲩⲱ ⲡ ⲣⲟⲟⲩϣ ⲙ ⲡ ⲁⲓⲱⲛ ⲛⲙ ⲧ ⲁⲡⲁⲧⲏ ⲛ ⲧ ⲙⲛⲧ ⲣ ⲙⲙⲁⲟ ⲁⲩⲱ ⲛ ⲕⲉ ⲉⲡⲓⲑⲩⲙⲓⲁ ⲉⲧ ⲃⲏⲕ ⲉϩⲟⲩⲛ ⲉⲣⲟ ⲟⲩ ⲥⲉ ⲱϭⲧ ⲙ ⲡ ϣⲁϫⲉ ⲁⲩⲱ ⲛ ϥ ϯ ⲕⲁⲣⲡⲟⲥ ⲁⲛ ⲉⲃⲟⲗ ⲁⲩⲱ ⲛⲏ ⲛⲉ ⲛⲧ ⲁ ⲩ ϫⲟ ⲟⲩ ⲉϫⲙ ⲡ ⲕⲁϩ ⲉⲧ ⲛⲁⲛⲟⲩ ϥ ⲉ ⲩ ⲥⲱⲧⲙ ⲉ ⲡ ϣⲁϫⲉ ⲥⲉ ϣⲱⲡ ⲙⲙⲟ ϥ ⲉⲣⲟ ⲟⲩ ⲁⲩⲱ ⲥⲉ ⲧⲁⲩⲉ ⲕⲁⲣⲡⲟⲥ ⲉⲃⲟⲗ ϩⲛ ⲙⲁⲁⲃ ⲁⲩⲱ ϩⲛ ⲥⲉ ⲁⲩⲱ ϩⲛ ϣⲉ . ⲡⲉϫⲁ ϥ ⲇⲉ ⲛⲁ ⲩ ϫⲉ ⲙⲏ ⲉⲣⲉ ⲡ ϩⲏⲃⲥ ⲛⲁ ⲉⲓ ϫⲉ ⲉⲩⲉ ⲕⲁⲁ ϥ ϩⲁ ⲟⲩ ϣⲓ . ⲏ ϩⲁ ⲟⲩ ϭⲗⲟϭ ⲙⲏ ⲛⲉ ⲩ ⲛⲁ ⲕⲁⲁ ϥ ⲁⲛ ϩⲓϫⲛ ⲧ ⲗⲩⲭⲛⲓⲁ . ⲙⲙⲛ ⲡ ⲉⲧ ϩⲟⲃⲥ ⲅⲁⲣ ⲉ ⲛ ⲥⲉ ⲛⲁ ϭⲟⲗⲡ ϥ ⲁⲛ ⲉⲃⲟⲗ . ⲟⲩⲇⲉ ⲙⲙⲛ ⲡ ⲉⲧ ϩⲏⲡ ⲉ ⲛ ϥ ⲛⲁ ⲟⲩⲱⲛϩ ⲁⲛ ⲉⲃⲟⲗ . ⲡ ⲉⲧⲉ ⲩⲛⲧ ϥ ⲙⲁⲁϫⲉ ⲙⲙⲁⲩ ⲉ ⲥⲱⲧⲙ ⲙⲁⲣⲉ ϥ ⲥⲱⲧⲙ ⲁⲩⲱ ⲛⲉ ϥ ϫⲱ ⲙⲙⲟ ⲥ ϫⲉ ϯ ϩⲧⲏ ⲧⲛ ϫⲉ ⲟⲩ ⲡ ⲉⲧ ⲉⲧⲛ ⲥⲱⲧⲙ ⲉⲣⲟ ϥ . ϩⲙ ⲡ ϣⲓ ⲉ ⲧⲉⲧ ⲛⲁ ϣⲓ ⲙⲙⲟ ϥ ⲥⲉ ⲛⲁ ϣⲓ ⲛⲏ ⲧⲛ ⲛϩⲏⲧ ϥ . ⲡ ⲉⲧⲉ ⲩⲛⲧⲁ ϥ ⲅⲁⲣ ⲥⲉ ⲛⲁ ϯ ⲛⲁ ϥ . ⲁⲩⲱ ⲡ ⲉⲧⲉ ⲙⲛⲧⲁ ϥ ⲁⲩⲱ ⲡ ⲉⲧⲉ ⲩⲛⲧⲁ ϥ ⲥϥ ⲥⲉ ⲛⲁ ϥⲓⲧ ϥ ⲛⲧⲟⲟⲧ ϥ . ⲛⲉ ϥ ϫⲱ ⲇⲉ ⲙⲙⲟ ⲥ ⲛⲁ ⲩ ϫⲉ ⲧⲁⲓ ⲧⲉ ⲧ ϩⲉ ⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲉ ⲥ ⲟ ⲛ ⲧ ϩⲉ ⲛ ⲟⲩ ⲣⲱⲙⲉ ⲉϥϣⲁⲛ ⲛⲟⲩϫⲉ ⲙ ⲡⲉϥ ϭⲣⲟϭ ⲉϩⲣⲁⲓ ⲉ ⲡⲉϥ ⲕⲁϩ . ⲁⲩⲱ ⲛ ϥ ⲛⲕⲟⲧⲕ ⲛ ϥ ⲧⲱⲟⲩⲛ ⲛ ⲧⲉ ⲩϣⲏ ⲙⲛ ⲡⲉ ϩⲟⲟⲩ ϣⲁⲣⲉ ⲡⲉ ϭⲣⲟϭ ϯ ⲟⲩⲱ ⲛ ϥ ⲣ ⲛⲟϭ ⲉ ⲛ ϥ ⲥⲟⲟⲩⲛ ⲁⲛ ⲛⲧⲟϥ ⲛ ⲧ ϩⲉ ⲡ ⲕⲁϩ ϣⲁ ϥ ϯ ⲟⲩⲱ ⲉϩⲣⲁⲉⲓ ⲙⲁⲩⲁⲁ ϥ ϣⲟⲣⲡ ⲙⲉⲛ ⲛ ⲟⲩ ⲭⲟⲣⲧⲟⲥ ⲙⲛⲛⲥⲱ ϥ ⲟⲩ ϩⲙⲥ ⲁⲩⲱ ⲟⲩ ⲥⲟⲩⲟ ⲉ ϥ ⲙⲉϩ ϩⲙ ⲡ ϩⲙⲥ ⲉⲣϣⲁⲛ ⲡ ⲕⲁⲣⲡⲟⲥ ⲇⲉ ⲡⲱϩ ⲛ ⲧⲉ ⲩⲛⲟⲩ ϣⲁ ϥ ⲛ ⲡ ⲟϩⲥ ϫⲉ ⲁ ⲡ ⲧⲉ ⲙ ⲡ ⲱϩⲥ ϣⲱⲡⲉ ⲁⲩⲱ ⲛⲉ ϥ ϫⲱ ⲙⲙⲟ ⲥ ϫⲉ ⲉ ⲓ ⲛⲁ ⲧⲛⲧⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲉ ⲟⲩ . ⲏ ⲉ ⲛ ⲛⲁ ⲕⲁⲁ ⲥ ⲉϩⲣⲁⲓ ϩⲛ ⲁϣ ⲙ ⲡⲁⲣⲁⲃⲟⲗⲏ ⲉ ⲛ ⲛⲁ ⲕⲁⲁ ⲥ ⲛ ⲧ ϩⲉ ⲛ ⲟⲩ ⲃⲗⲃⲓⲗⲉ ⲛ ϣⲗⲧⲙ ⲉⲩϣⲁⲛ ϫⲟ ⲥ ⲉϩⲣⲁⲓ ⲉ ⲡ ⲕⲁϩ ⲉ ⲥ ⲥⲟⲃⲕ ⲙⲉⲛ ⲉ ⲛⲉ ϭⲣⲱϭ ⲧⲏⲣ ⲟⲩ ⲉⲧ ϩⲓϫⲙ ⲡ ⲕⲁϩ ⲁⲩⲱ ⲉⲩϣⲁⲛ ϫⲟ ⲥ ϣⲁ ⲥ ⲉⲓ ⲉϩⲣⲁⲓ ⲛ ⲥ ϫⲓⲥⲉ ⲉ ⲛ ⲟⲩⲟⲟⲧⲉ ⲧⲏⲣ ⲟⲩ ⲛ ⲥ ⲧⲁⲩⲟ ⲉⲃⲟⲗ ⲛ ϩⲉⲛ ⲛⲟϭ ⲛ ⲕⲗⲁⲇⲟⲥ ϩⲱⲥⲧⲉ ⲛ ⲥⲉ ϣⲟⲩⲱϩ ϩⲁ ⲧⲉⲥ ϩⲁⲉⲓⲃⲉⲥ ⲛϭⲓ ⲛ ϩⲁⲗⲁⲧⲉ ⲛ ⲧ ⲡⲉ ⲁⲩⲱ ϩⲛ ⲛⲁⲓ ⲥⲙⲟⲧ ⲙ ⲡⲁⲣⲁⲃⲟⲗⲏ ⲧⲏⲣ ⲟⲩ ⲛⲉ ϥ ϫⲱ ⲉⲣⲟ ⲟⲩ ⲙ ⲡ ϣⲁϫⲉ ⲕⲁⲧⲁ ⲧ ϩⲉ ⲉⲧ ⲟⲩ ⲛⲁ ϣ ⲥⲱⲧⲙ ⲁϫⲛ ⲡⲁⲣⲁⲃⲟⲗⲏ ⲇⲉ ⲙⲉ ϥ ϣⲁϫⲉ ⲛⲙⲙⲁ ⲩ ⲛⲥⲁ ⲩ ⲥⲁ ⲇⲉ ϣⲁ ϥ ⲃⲟⲗ ⲟⲩ ⲧⲏⲣ ⲟⲩ ⲉ ⲛⲉϥ ⲙⲁⲑⲏⲧⲏⲥ . ⲁⲩⲱ ⲡⲉϫⲁ ϥ ⲛⲁ ⲩ ϩⲙ ⲡⲉ ϩⲟⲟⲩ ⲉⲧ ⲙⲙⲁⲩ ⲛⲧⲉⲣⲉ ⲣⲟⲩϩⲉ ϣⲱⲡⲉ ϫⲉ ⲙⲁⲣⲟ ⲛ ⲉ ⲡⲓ ⲕⲣⲟ ⲁ ⲩ ⲕⲁ ⲡ ⲙⲏⲏϣⲉ ϭⲉ ⲁ ⲩ ⲧⲁⲗⲟ ϥ ⲉ ⲡ ϫⲟⲉⲓ ⲛ ⲧ ϩⲉ ⲉⲧ ϥ ⲛϩⲏⲧ ⲥ ⲁ ϩⲉⲛ ⲕⲉ ⲉϫⲏⲩ ⲥϭⲏⲣ ⲛⲙⲙⲁ ϥ . ⲁⲩⲱ ⲁ ⲩ ⲛⲟϭ ⲛ ϩⲁⲧⲏⲩ ϣⲱⲡⲉ ⲁ ⲛ ϩⲟⲉⲓⲙ ϥⲱϭⲉ ⲉ ⲡ ϫⲟⲉⲓ ϩⲱⲥⲧⲉ ⲉ ⲟⲙⲥ ϥ . ⲛⲧⲟϥ ⲇⲉ ⲛⲉ ϥ ϩⲓ ⲡⲁϩⲟⲩ ⲙ ⲡ ϫⲟⲉⲓ ⲉ ϥ ⲛⲕⲟⲧⲕ ϩⲓϫⲛ ⲟⲩ ϣⲟⲧ ⲁⲩⲱ ⲁ ⲩ ⲛⲉϩⲥⲉ ⲙⲙⲟ ϥ ⲉ ⲩ ϫⲱ ⲙⲙⲟ ⲥ ⲛⲁ ϥ . ϫⲉ ⲡ ⲥⲁϩ ⲛ ⲅ ⲟ ⲁⲛ ⲡⲉ ⲣ ⲣⲟⲟⲩϣ ϫⲉ ⲧⲛ ⲛⲁ ⲙⲟⲩ ⲁ ϥ ⲧⲱⲟⲩⲛ ϥ ⲇⲉ ⲁ ϥ ⲉⲡⲓⲧⲓⲙⲁ ⲙ ⲡ ⲧⲏⲩ ⲁⲩⲱ ⲡⲉϫⲁ ϥ ⲛ ⲧⲉ ⲑⲁⲗⲁⲥⲥⲁ ϫⲉ ⲕⲁ ⲣⲱ ⲛⲧⲉ ϣⲧⲙ ⲣⲱ ⲁⲩⲱ ⲁ ⲡ ⲧⲏⲩ ϩⲣⲏϭ ⲁ ⲩ ⲛⲟϭ ⲛ ϫⲁⲙⲏ ϣⲱⲡⲉ . ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲁϩⲣⲱ ⲧⲛ ⲧⲉⲧⲛ ⲟ ⲛ ϭⲁⲃ ϩⲏⲧ ⲙⲡⲁⲧⲉ ⲧⲛ ⲕⲁ ⲡⲓⲥⲧⲓⲥ ⲛⲏ ⲧⲛ . ⲁⲩⲱ ⲁ ⲩ ⲣ ϩⲟⲧⲉ ϩⲛ ⲟⲩ ⲛⲟϭ ⲛ ϩⲟⲧⲉ ⲉ ⲩ ϫⲱ ⲙⲙⲟ ⲥ ⲛ ⲛⲉⲩ ⲉⲣⲏⲩ ϫⲉ ⲟⲩ ⲁϣ ⲙ ⲙⲓⲛⲉ ⲡⲉ ⲡⲁⲓ ϫⲉ ⲡ ⲕⲉ ⲧⲏⲩ ⲛⲙ ⲧⲉ ⲑⲁⲗⲁⲥⲥⲁ ⲥⲱⲧⲙ ⲛⲥⲱ ϥ .
ⲁⲩⲱ ⲁ ⲩ ⲙⲟⲟϣⲉ ⲉ ⲡⲉ ⲕⲣⲟ ⲛ ⲧⲉ ⲑⲁⲗⲁⲥⲥⲁ ⲉ ⲧⲉ ⲭⲱⲣⲁ ⲛ ⲛ ⲅⲉⲣⲁⲥⲏⲛⲟⲥ ⲁⲩⲱ ⲛⲧⲉⲣⲉ ϥ ⲫⲱϭⲉ ⲉ ⲡⲉ ⲕⲣⲟ ⲛ ⲧⲉ ⲩⲛⲟⲩ ⲁ ϥ ⲧⲱⲙⲛⲧ ⲉⲣⲟ ϥ ⲛϭⲓ ⲟⲩ ⲣⲱⲙⲉ ⲉ ϥ ⲛⲏⲩ ⲉⲃⲟⲗ ϩⲛ ⲛⲉ ⲙϩⲁⲟⲩ ⲉⲣⲉ ⲟⲩ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ⲛⲙⲙⲁ ϥ ⲉ ϥ ϣⲟⲟⲡ ϩⲛ ⲛⲉ ⲙϩⲁⲟⲩ ⲉ ⲙⲡⲉ ϣ ⲗⲁⲁⲩ ϭⲉ ϭⲙϭⲟⲙ ⲉ ⲙⲟⲣ ϥ ϩⲛ ϩⲁⲗⲩⲥⲓⲥ ⲉⲃⲟⲗ ϫⲉ ⲁ ⲩ ⲙⲟⲣ ϥ ⲛ ϩⲁϩ ⲛ ⲥⲟⲡ ⲛ ϩⲉⲛ ⲡⲁⲓⲇⲉⲥ ⲛⲙ ϩⲉⲛ ϩⲁⲗⲩⲥⲓⲥ ⲁⲩⲱ ϣⲁ ϥ ⲥⲗⲡ ⲛ ϩⲁⲗⲩⲥⲓⲥ ⲛ ϥ ⲟⲩⲉϭⲡ ⲙ ⲡⲁⲓⲇⲉⲥ ⲉ ⲙⲡⲉ ϣ ⲗⲁⲁⲩ ϭⲙϭⲟⲙ ⲉⲣⲟ ϥ ⲁⲩⲱ ⲟⲩⲟⲉⲓϣ ⲛⲓⲙ ⲛ ⲧⲉ ⲩϣⲏ ⲙⲛ ⲡⲉ ϩⲟⲟⲩ ⲛⲉ ϥ ϩⲛ ⲛⲉ ⲙϩⲁⲟⲩ ⲁⲩⲱ ϩⲛ ⲛ ⲧⲟⲩⲓⲏ ⲉ ϥ ϫⲓ ϣⲕⲁⲕ ⲉⲃⲟⲗ ⲉ ⲩ ϩⲓⲟⲩⲉ ⲉⲣⲟ ϥ ϩⲛ ⲛ ⲱⲛⲉ . ⲛⲧⲉⲣⲉ ϥ ⲛⲁⲩ ⲉ ⲓⲏⲥⲟⲩⲥ ϩⲙ ⲡ ⲟⲩⲉ ⲁ ϥ ⲡⲱⲧ ⲁ ϥ ⲡⲁϩⲧ ϥ ϩⲁⲣⲁⲧ ϥ ⲁ ϥ ⲟⲩⲱϣⲧ ⲛⲁ ϥ ⲁ ϥ ⲱϣ ⲇⲉ ⲉⲃⲟⲗ ϩⲛ ⲟⲩ ⲛⲟϭ ⲛ ϩⲣⲟⲟⲩ ⲉ ϥ ϫⲱ ⲙⲙⲟ ⲥ ϫⲉ ⲁϩⲣⲟ ⲕ ⲛⲙⲙⲁ ⲓ ⲓⲏⲥⲟⲩⲥ ⲡ ϣⲏⲣⲉ ⲙ ⲡ ⲛⲟⲩⲧⲉ ⲉⲧ ϫⲟⲥⲉ ϯ ⲱⲣⲕ ⲉⲣⲟ ⲕ ⲙ ⲡ ⲛⲟⲩⲧⲉ . ϫⲉ ⲛⲛⲉ ⲕ ⲃⲁⲥⲁⲛⲓⲍⲉ ⲙⲙⲟ ⲓ . ⲛⲉⲣⲉ ⲓⲏⲥⲟⲩⲥ ⲅⲁⲣ ϫⲱ ⲙⲙⲟ ⲥ ⲛⲁ ϥ ϫⲉ ⲁⲙⲟⲩ ⲉⲃⲟⲗ ⲙ ⲡ ⲣⲱⲙⲉ ⲡⲉ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ . ⲁⲩⲱ ⲛⲉ ϥ ϫⲛⲟⲩ ⲙⲙⲟ ϥ ϫⲉ ⲛⲓⲙ ⲉ ⲣⲛⲧ ⲕ ⲡⲉϫⲁ ϥ ⲛⲁ ϥ ϫⲉ ⲗⲉⲅⲓⲱⲛ ⲡⲉ ⲡ ⲣⲁⲛ ϫⲉ ⲧⲛ ϫⲕ ϩⲁϩ ⲁⲩⲱ ⲁ ⲩ ⲥⲉⲡⲥⲱⲡ ϥ ⲉⲙⲁⲧⲉ ϫⲉⲕⲁⲁⲥ ⲛⲛⲉ ϥ ⲛⲟϫ ⲟⲩ ⲉⲃⲟⲗ ⲛ ⲧⲉ ⲭⲱⲣⲁ . ⲛⲉ ⲥ ⲙ ⲡ ⲙⲁ ⲇⲉ ⲉⲧ ⲙⲙⲁⲩ ϩⲁⲣⲁⲧ ϥ ⲙ ⲡ ⲧⲟⲟⲩ ⲛϭⲓ ⲟⲩ ⲛⲟϭ ⲛ ⲁⲅⲉⲗⲏ ⲣ ⲣⲓⲣ ⲉ ⲩ ⲙⲟⲟⲛⲉ ⲙⲙⲟ ⲥ ⲁⲩⲱ ⲁ ⲩ ⲥⲉⲡⲥⲱⲡ ϥ ⲉ ⲩ ϫⲱ ⲙⲙⲟ ⲥ ⲛⲁ ϥ ϫⲉ ϫⲟⲟⲩ ⲛ ⲉϩⲟⲩⲛ ⲉ ⲛ ⲉϣⲁⲩ ⲁⲩⲱ ⲁ ⲩ ⲕⲁⲁ ⲩ ⲉ ⲧⲣⲉ ⲩ ⲃⲱⲕ ⲛⲧⲉⲣⲉ ⲛⲉ ⲡⲛⲉⲩⲙⲁ ⲇⲉ ⲛ ⲁⲕⲁⲑⲁⲣⲧⲟⲛ ⲉⲓ ⲉⲃⲟⲗ ⲁ ⲩ ⲃⲱⲕ ⲉϩⲟⲩⲛ ⲉ ⲛ ⲉϣⲁⲩ ⲁⲩⲱ ⲁ ⲥ ⲣⲱϩⲧ ⲛϭⲓ ⲧ ⲁⲅⲉⲗⲏ ⲣ ⲣⲓⲣ ϩⲓϫⲛ ⲧ ϣⲱⲙⲉ ⲉ ⲡⲉⲭ ⲏⲧ ⲉ ⲩ ⲛⲁ ⲣ ϫⲟⲩⲱⲧ ⲛ ϣⲉ ⲁ ⲩ ⲙⲟⲩ ϩⲛ ⲧⲉ ⲑⲁⲗⲁⲥⲥⲁ . ⲛ ⲉⲧ ⲙⲟⲟⲛⲉ ⲇⲉ ⲙⲙⲟ ⲟⲩ ⲁ ⲩ ⲡⲱⲧ ⲁ ⲩ ϫⲓ ⲡ ⲟⲩⲱ ⲉϩⲣⲁⲓ ⲉ ⲧ ⲡⲟⲗⲓⲥ ⲙⲛ ⲛ ⲥⲱϣⲉ ⲁ ⲩ ⲉⲓ ⲉⲃⲟⲗ ⲉ ⲛⲁⲩ ⲉ ⲡⲉ ⲛⲧ ⲁ ϥ ϣⲱⲡⲉ . ⲁ ⲩ ⲉⲓ ⲇⲉ ⲉⲣⲁⲧ ϥ ⲛ ⲓⲏⲥⲟⲩⲥ ⲁ ⲩ ⲛⲁⲩ ⲉ ⲡ ⲉⲧ ⲟ ⲛ ⲣⲉϥ ϣⲟⲟⲣ ⲉ ϥ ϩⲙⲟⲟⲥ ⲉϩⲣⲁⲉⲓ ⲉⲣⲉ ⲛⲉϥ ϩⲟⲉⲓⲧⲉ ϩⲓⲱⲱ ϥ ⲁⲩⲱ ⲉⲣⲉ ⲡⲉϥ ϩⲏⲧ ⲥⲙⲟⲛⲧ . ⲡ ⲉⲛⲧ ⲁ ⲗⲉⲅⲉⲱⲛ ϣⲱⲡⲉ ⲛⲙⲙⲁ ϥ ⲁⲩⲱ ⲁ ⲩ ⲣ ϩⲟⲧⲉ . ⲛ ⲉⲛⲧ ⲁ ⲩ ⲛⲁⲩ ⲇⲉ ⲁ ⲩ ⲧⲁⲟⲩⲟ ⲉⲣⲟ ⲟⲩ ⲛ ⲧ ϩⲉ ⲛⲧ ⲁ ⲥ ϣⲱⲡⲉ ⲙ ⲡ ⲉⲧ ⲟ ⲛ ⲇⲁⲓⲙⲱⲛⲓⲟⲛ ⲁⲩⲱ ⲉⲧⲃⲉ ⲛ ⲉϣⲁⲩ ⲁ ⲩ ⲥⲉⲡⲥⲱⲡ ϥ ⲇⲉ ⲉ ⲧⲣⲉ ϥ ⲡⲱⲱⲛⲉ ⲉⲃⲟⲗ ϩⲛ ⲛⲉⲩ ⲧⲟϣ ⲁⲩⲱ ⲉ ϥ ⲛⲁ ⲧⲁⲗⲉ ⲉ ⲡ ϫⲟⲉⲓ ⲁ ϥ ⲥⲉⲡⲥⲱⲡ ϥ ⲛϭⲓ ⲡ ⲉⲧ ⲟ ⲛ ⲇⲁⲓⲙⲱⲛⲓⲟⲛ ⲉ ⲧⲣⲉ ϥ ⲟⲩⲁϩ ϥ ⲛⲥⲱ ϥ ⲁⲩⲱ ⲙⲡ ϥ ⲕⲁⲁ ϥ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲃⲱⲕ ⲉϩⲣⲁⲉⲓ ⲉ ⲡⲉⲕ ⲏⲉⲓ ϣⲁ ⲛⲉⲕ ⲣⲱⲙⲉ ⲛ ⲅ ⲧⲁⲟⲩⲟ ⲉⲣⲟ ⲟⲩ ⲛ ⲛ ⲉⲛⲧ ⲁ ⲡ ϫⲟⲉⲓⲥ ⲁⲁ ⲩ ⲛⲁ ⲕ ⲉ ⲁ ϥ ⲛⲁ ⲛⲁ ⲕ ⲁ ϥ ⲃⲱⲕ ⲇⲉ ⲁ ϥ ⲁⲣⲭⲉⲥⲑⲁⲓ ⲛ ⲧⲁϣⲉ ⲟⲉⲓϣ ϩⲛ ⲧ ⲇⲉⲕⲁⲡⲟⲗⲓⲥ ⲛ ⲛ ⲉⲛⲧ ⲁ ⲓⲏⲥⲟⲩⲥ ⲁⲁ ⲩ ⲛⲁ ϥ . ⲁⲩⲱ ⲁ ⲩ ⲣ ϣⲡⲏⲣⲉ ⲧⲏⲣ ⲟⲩ ⲛⲧⲉⲣⲉ ϥ ϫⲓⲟⲟⲣ ⲉⲃⲟⲗ ϩⲙ ⲡ ϫⲟⲉⲓ ⲛϭⲓ ⲓⲏⲥⲟⲩⲥ ⲁ ϥ ⲉⲓ ⲉ ⲡⲉ ⲕⲣⲟ . ⲁ ⲩ ⲛⲟϭ ⲙ ⲙⲏⲏϣⲉ ⲥⲱⲟⲩϩ ⲉⲣⲟ ϥ . ⲛⲉ ϥ ϩⲁ ⲧⲉ ⲑⲁⲗⲁⲥⲥⲁ ⲇⲉ ⲁⲩⲱ ⲁ ϥ ⲉⲓ ⲛϭⲓ ⲟⲩⲁ ⲛ ⲁⲣⲭⲓⲥⲩⲛⲁⲅⲱⲅⲟⲥ ⲉ ⲡⲉϥ ⲣⲁⲛ ⲡⲉ ⲓⲁⲉⲓⲣⲟⲥ . ⲛⲧⲉⲣⲉ ϥ ⲛⲁⲩ ⲇⲉ ⲉⲣⲟ ϥ ⲁ ϥ ⲡⲁϩⲧ ϥ ϩⲁⲣⲁⲧ ϥ ⲁⲩⲱ ⲁ ϥ ⲥⲉⲡⲥⲱⲡ ϥ ⲉⲙⲁⲧⲉ ⲉ ϥ ϫⲱ ⲙⲙⲟ ⲥ ϫⲉ ⲧⲁ ϣⲉⲉⲣⲉ ⲙⲟⲕϩ ⲛ ϣⲱⲛⲉ ϫⲉⲕⲁⲁⲥ ϭⲉ ⲉⲕⲉ ⲉⲓ ⲛ ⲅ ⲕⲁ ⲧⲟⲟⲧ ⲕ ϩⲓϫⲱ ⲥ ϫⲉ ⲉ ⲥ ⲉⲗⲟ ⲛ ⲥ ⲱⲛϩ ⲁ ϥ ⲃⲱⲕ ⲇⲉ ⲛⲙⲙⲁ ϥ . ⲁⲩⲱ ⲁ ϥ ⲟⲩⲁϩ ϥ ⲛⲥⲱ ϥ ⲛϭⲓ ⲟⲩ ⲛⲟϭ ⲙ ⲙⲏⲏϣⲉ ⲛⲉ ⲩ ⲑⲗⲓⲃⲉ ⲇⲉ ⲙⲙⲟ ϥ . ⲁⲩⲱ ⲟⲩ ⲥϩⲓⲙⲉ ⲉⲣⲉ ⲡⲉ ⲥⲛⲟϥ ϣⲟⲩⲟ ⲙⲙⲟ ⲥ ⲉⲓⲥ ⲙⲛⲧ ⲥⲛⲟⲟⲩⲥ ⲣ ⲣⲟⲙⲡⲉ . ⲁⲩⲱ ⲁ ⲥ ϣⲉⲡ ϩⲁϩ ⲛ ϩⲓⲥⲉ ⲛⲧⲟⲟⲧ ⲟⲩ ⲛ ϩⲁϩ ⲛ ⲥⲁⲉⲓⲛ ⲁⲩⲱ ⲁ ⲥ ϫⲟ ⲉⲃⲟⲗ ⲛ ⲛ ⲉⲧⲉ ⲩⲛⲧⲁ ⲥ ⲥⲉ ⲧⲏⲣ ⲟⲩ ⲉ ⲙⲡ ⲥ ⲙⲧⲟⲛ ⲗⲁⲁⲩ . ⲁⲗⲗⲁ ⲛⲧ ⲁ ⲥ ⲉⲓ ⲛ ⲧ ϩⲟ . ⲛⲧⲉⲣⲉ ⲥ ⲥⲱⲧⲙ ⲉⲧⲃⲉ ⲓⲏⲥⲟⲩⲥ ⲁ ⲥ ⲟϣ ⲥ ⲉϩⲟⲩⲛ ϩⲙ ⲡ ⲙⲏⲏϣⲉ ⲁ ⲥ ⲉⲓ ⲉ ⲡⲁϩⲟⲩ ⲙⲙⲟ ϥ ⲁ ⲥ ϫⲱϩ ⲉ ⲧⲉϥ ϣⲧⲏⲛ ⲁ ⲥ ϫⲟⲟ ⲥ ⲅⲁⲣ ϫⲉ ⲉⲓϣⲁⲛ ϫⲱϩ ⲉ ⲛⲉϥ ϩⲟⲓⲧⲉ ϯ ⲛⲁ ⲗⲟ . ⲁⲩⲱ ⲛ ⲧⲉ ⲩⲛⲟⲩ ⲁ ⲥ ϭⲱ ⲛϭⲓ ⲧ ⲡⲏⲅⲏ ⲙ ⲡⲉⲥ ⲥⲛⲟϥ . ⲁⲩⲱ ⲁ ⲥ ⲉⲓⲙⲉ ϩⲙ ⲡⲉⲥ ⲥⲱⲙⲁ ϫⲉ ⲁ ⲥ ⲗⲟ ⲉⲃⲟⲗ ϩⲛ ⲧ ⲙⲁⲥⲧⲓⲅⲝ ⲉⲧ ⲛⲙⲙⲁ ⲥ ⲓⲏⲥⲟⲩⲥ ⲇⲉ ⲛⲧⲉⲣⲉ ϥ ⲉⲓⲙⲉ ⲛ ⲧⲉ ⲩⲛⲟⲩ ϩⲣⲁⲓ ⲛϩⲏⲧ ϥ ⲉ ⲧ ϭⲟⲙ ⲉⲛⲧ ⲁ ⲥ ⲉⲓ ⲉⲃⲟⲗ ⲙⲙⲟ ϥ ⲁ ϥ ⲕⲧⲟ ϥ ϩⲙ ⲡ ⲙⲏⲏϣⲉ ⲉ ϥ ϫⲱ ⲙⲙⲟ ⲥ ϫⲉ ⲛⲓⲙ ⲡⲉ ⲛⲧ ⲁ ϥ ϫⲱϩ ⲉ ⲛⲁ ϩⲟⲓⲧⲉ ⲡⲉϫⲉ ⲛⲉϥ ⲙⲁⲑⲏⲧⲏⲥ ⲛⲁ ϥ ϫⲉ ⲕ ⲛⲁⲩ ⲉ ⲡ ⲙⲏⲏϣⲉ ⲉⲧ ⲑⲗⲓⲃⲉ ⲙⲙⲟ ⲕ ⲉⲧⲃⲉ ⲡⲁⲓ ⲕ ϫⲱ ⲙⲙⲟ ⲥ ϫⲉ ⲛⲓⲙ ⲡⲉ ⲛⲧ ⲁ ϥ ϫⲱϩ ⲉⲣⲟ ⲉⲓ . ⲁ ϥ ⲕⲧⲉⲓⲁⲧ ϥ ⲇⲉ ⲉ ⲛⲁⲩ ⲉ ⲧ ⲉⲛⲧ ⲁ ⲥ ⲣ ⲡⲁⲓ ⲧⲉ ⲥϩⲓⲙⲉ ⲇⲉ ⲁ ⲥ ⲣ ϩⲟⲧⲉ ⲁⲩⲱ ⲁ ⲥ ⲥⲧⲱⲧ ⲉ ⲥ ⲥⲟⲟⲩⲛ ⲙ ⲡ ⲉⲛⲧ ⲁ ϥ ϣⲱⲡⲉ ⲙⲙⲟ ⲥ ⲁ ⲥ ⲉⲓ ⲁ ⲥ ⲡⲁϩⲧ ⲥ ϩⲁⲣⲁⲧ ϥ ⲁ ⲥ ⲧⲁⲟⲩⲟ ⲉⲣⲟ ϥ ⲛ ⲧ ⲙⲉ ⲧⲏⲣ ⲥ ⲛⲧⲟϥ ⲇⲉ ⲡⲉϫⲁ ϥ ⲛⲁ ⲥ ϫⲉ ⲧⲁ ϣⲉⲉⲣⲉ ⲧⲟⲩ ⲡⲓⲥⲧⲓⲥ ⲧⲉ ⲛⲧ ⲁ ⲥ ⲛⲁϩⲙⲉ ⲃⲱⲕ ϩⲛ ⲟⲩ ⲉⲓⲣⲏⲛⲏ . ⲛⲧⲉ ⲗⲟ ⲉⲃⲟⲗ ϩⲛ ⲧⲟⲩ ⲙⲁⲥⲧⲓⲅⲝ . ⲉⲧⲓ ⲛⲧⲟϥ ⲉ ϥ ϣⲁϫⲉ . ⲁ ⲩ ⲉⲓ ⲛϭⲓ ⲛ ⲣⲱⲙⲉ ⲙ ⲡ ⲁⲣⲭⲓⲥⲩⲛⲁⲅⲱⲅⲟⲥ ⲉ ⲩ ϫⲱ ⲙⲙⲟ ⲥ ⲛⲁ ϥ ϫⲉ ⲧⲉⲕ ϣⲉⲉⲣⲉ ⲁ ⲥ ⲙⲟⲩ ⲉ ⲕ ⲛⲁ ϯ ϩⲟⲓ ϭⲉ ⲙ ⲡ ⲥⲁϩ ⲉⲧⲃⲉ ⲟⲩ ⲓⲏⲥⲟⲩⲥ ⲇⲉ ⲛⲧⲉⲣⲉ ϥ ⲥⲱⲧⲙ ⲉ ⲡ ϣⲁϫⲉ ⲉ ϥ ϫⲱ ⲙⲙⲟ ϥ ⲡⲉϫⲁ ϥ ⲙ ⲡ ⲁⲣⲭⲓⲥⲩⲛⲁⲅⲱⲅⲟⲥ ϫⲉ ⲙⲡⲣ ⲣ ϩⲟⲧⲉ ⲡⲓⲥⲧⲉⲩⲉ ⲙⲙⲁⲧⲉ ⲁⲩⲱ ⲙⲡ ϥ ⲕⲁ ⲗⲁⲁⲩ ⲉ ⲟⲩⲁϩ ϥ ⲛⲥⲱ ϥ . ⲛⲥⲁ ⲡⲉⲧⲣⲟⲥ ⲛⲙ ⲓⲁⲕⲱⲃⲟⲥ ⲛⲙ ⲓⲱϩⲁⲛⲛⲏⲥ ⲡ ⲥⲟⲛ ⲛ ⲓⲁⲕⲱⲃⲟⲥ ⲁⲩⲱ ⲁ ⲩ ⲉⲓ ⲉϩⲣⲁⲓ ⲉ ⲡ ⲏⲉⲓ ⲙ ⲡ ⲁⲣⲭⲓⲥⲩⲛⲁⲅⲱⲅⲟⲥ ⲁ ϥ ⲛⲁⲩ ⲉⲣⲟ ⲟⲩ ⲉ ⲩ ϣⲧⲣⲧⲱⲣ ⲁⲩⲱ ⲉ ⲩ ⲣⲓⲙⲉ ⲉ ⲩ ⲟⲩⲛⲣⲟ ⲉⲙⲁⲧⲉ . ⲛⲧⲉⲣⲉ ϥ ⲃⲱⲕ ⲇⲉ ⲉϩⲟⲩⲛ ⲡⲉϫⲁ ϥ ⲛⲁ ⲩ ϫⲉ ⲁϩⲣⲱ ⲧⲛ ⲧⲉⲧⲛ ϣⲧⲣⲧⲱⲣ . ⲁⲩⲱ ⲧⲉⲧⲛ ⲣⲓⲙⲉ ⲉ ⲧ ϣⲉⲉⲣⲉ ϣⲏⲙ ⲙⲡ ⲥ ⲙⲟⲩ ⲁⲗⲗⲁ ⲉ ⲥ ⲛⲕⲟⲧⲕ ⲁ ⲩ ⲥⲱⲃⲉ ⲛⲥⲱ ϥ ⲛⲧⲟϥ ⲇⲉ ⲛⲧⲉⲣⲉ ϥ ⲛⲟϫ ⲟⲩ ⲉⲃⲟⲗ ⲧⲏⲣ ⲟⲩ ⲁ ϥ ϫⲓ ⲡ ⲓⲱⲧ ⲛ ⲧ ϣⲉⲉⲣⲉ ϣⲏⲙ ⲙⲛ ⲧⲉⲥ ⲙⲁⲁⲩ ⲙⲛ ⲛ ⲉⲧ ⲛⲙⲙⲁ ϥ ⲁ ϥ ⲃⲱⲕ ⲉϩⲟⲩⲛ ⲉ ⲡ ⲙⲁ ⲉⲧⲉⲣⲉ ⲧ ϣⲉⲉⲣⲉ ϣⲏⲙ ⲛϩⲏⲧ ϥ . ⲁⲩⲱ ⲛⲧⲉⲣⲉ ϥ ⲁⲙⲁϩⲧⲉ ⲛ ⲧ ϭⲓϫ ⲛ ⲧ ϣⲉⲉⲣⲉ ϣⲏⲙ ⲡⲉϫⲁ ϥ ⲛⲁ ⲥ ϫⲉ ⲧⲁⲗⲉⲓⲑⲁ ⲕⲟⲩⲙ . ⲉⲧⲉ ⲡⲁⲓ ⲡⲉ ϣⲁ ⲩ ⲟⲩⲁϩⲙⲉ ϥ ϫⲉ ⲧ ϣⲉⲉⲣⲉ ϣⲏⲙ ⲉ ⲓ ϫ ⲉⲣⲟ ⲧⲱⲟⲩⲛ ⲉ ⲁⲩⲱ ⲛ ⲧⲉ ⲩⲛⲟⲩ ⲁ ⲥ ⲧⲱⲟⲩⲛ ⲥ ⲛϭⲓ ⲧ ϣⲉⲉⲣⲉ ϣⲏⲙ ⲁ ⲥ ⲙⲟⲟϣⲉ ⲛⲉ ⲥ ϩⲙ ⲙⲛⲧ ⲥⲛⲟⲟⲩⲥ ⲅⲁⲣ ⲣ ⲣⲟⲙⲡⲉ ⲁⲩⲱ ⲁ ⲩ ⲣ ϣⲡⲏⲣⲉ ⲛ ⲧⲉ ⲩⲛⲟⲩ ⲛ ⲟⲩ ⲛⲟϭ ⲛ ϣⲡⲏⲣⲉ ⲁ ϥ ϩⲱⲛ ⲇⲉ ⲉⲧⲟⲟⲧ ⲟⲩ ⲉⲙⲁⲧⲉ ϫⲉⲕⲁⲁⲥ ⲉ ⲛⲛⲉ ⲗⲁⲁⲩ ⲉⲓⲙⲉ ⲉ ⲡⲁⲓ ⲁⲩⲱ ⲁ ϥ ⲟⲩⲉϩ ⲥⲁϩⲛⲉ ⲉ ⲧⲣⲉ ⲩ ⲧⲙⲙⲟ ⲥ .
ⲁ ⲩ ⲥⲱⲟⲩϩ ⲇⲉ ⲉⲣⲟ ϥ ⲛϭⲓ ⲛⲉ ⲫⲁⲣⲓⲥⲥⲁⲓⲟⲥ ⲁⲩⲱ ϩⲟⲓⲛⲉ ⲛ ⲛⲉ ⲅⲣⲁⲙⲙⲁⲧⲉⲩⲥ ⲉ ⲁ ⲩ ⲉⲓ ⲉⲃⲟⲗ ϩⲛ ⲧ ϩⲓⲉⲣⲟⲥⲟⲗⲩⲙⲁ ⲁⲩⲱ ⲛⲧⲉⲣ ⲟⲩ ⲛⲁⲩ ⲉ ϩⲟⲓⲛⲉ ⲛ ⲛⲉϥ ⲙⲁⲑⲏⲧⲏⲥ ϫⲉ ⲥⲉ ⲟⲩⲱⲙ ⲙ ⲡⲉⲩ ⲟⲉⲓⲕ ⲉ ⲙⲡ ⲟⲩ ⲉⲓⲁ ⲧⲟⲟⲧ ⲟⲩ ⲛⲉ ⲫⲁⲣⲓⲥⲥⲁⲓⲟⲥ ⲅⲁⲣ ⲙⲛ ⲛ ⲓⲟⲩⲇⲁⲓ ⲧⲏⲣ ⲟⲩ ⲉ ⲩ ⲧⲙ ⲓⲁ ⲧⲟⲟⲧ ⲟⲩ ⲙⲁ ⲩ ⲟⲩⲱⲙ ⲉ ⲩ ⲁⲙⲁϩⲧⲉ ⲛ ⲧ ⲡⲁⲣⲁⲇⲟⲥⲓⲥ ⲛ ⲛⲉ ⲡⲣⲉⲥⲃⲩⲧⲉⲣⲟⲥ ⲁⲩⲱ ⲉⲩϣⲁⲛ ⲉⲓ ⲛ ⲧ ⲁⲅⲟⲣⲁ ⲉ ⲩ ⲧⲙ ϭⲉϣϭⲱϣ ⲟⲩ ⲙⲉ ⲩ ⲟⲩⲱⲙ . ⲁⲩⲱ ϩⲉⲛ ⲕⲉ ⲥⲙⲟⲧ ⲧⲏⲣ ⲟⲩ ⲉ ⲁ ⲩ ϫⲓⲧ ⲟⲩ ⲉ ⲁⲙⲁϩⲧⲉ ⲙⲙⲟ ⲟⲩ ϩⲉⲛ ⲁⲡⲟⲧ ⲉ ϩⲟⲣⲡ ⲟⲩ ⲛⲙ ϩⲉⲛ ⲝⲉⲥⲧⲏⲥ ⲛⲙ ϩⲉⲛ ⲭⲁⲗⲕⲓⲛ ⲁ ⲩ ϫⲛⲟⲩ ϥ ⲇⲉ ⲛϭⲓ ⲛⲉ ⲫⲁⲣⲓⲥⲥⲁⲓⲟⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ ϫⲉ ⲉⲧⲃⲉ ⲟⲩ ⲛⲉⲕ ⲙⲁⲑⲏⲧⲏⲥ ⲛ ⲥⲉ ⲙⲟⲟϣⲉ ⲁⲛ ⲕⲁⲧⲁ ⲧ ⲡⲁⲣⲁⲇⲟⲥⲓⲥ ⲛ ⲛⲉ ⲡⲣⲉⲥⲃⲩⲧⲉⲣⲟⲥ . ⲁⲗⲗⲁ ⲥⲉ ⲟⲩⲱⲙ ⲙ ⲡⲉⲩ ⲟⲓⲕ ⲉⲣⲉ ⲧⲟⲟⲧ ⲟⲩ ⲧⲟⲗⲙ . ⲛⲧⲟϥ ⲇⲉ ⲡⲉϫⲁ ϥ ⲛⲁ ⲩ ϫⲉ ⲕⲁⲗⲱⲥ ⲁ ⲏⲥⲁⲓⲁⲥ ⲡⲣⲟⲫⲏⲧⲉⲩⲉ ϩⲁⲣⲱ ⲧⲛ ⲛ ϩⲩⲡⲟⲕⲣⲓⲧⲏⲥ ⲛ ⲧ ϩⲉ ⲉⲧ ϥ ⲥⲏϩ ϫⲉ ⲡⲓ ⲗⲁⲧⲟⲥ ⲧⲙⲁⲓⲟ ⲙⲙⲟ ⲓ ϩⲛ ⲛⲉϥ ⲥⲡⲟⲧⲟⲩ . ⲡⲉⲩ ϩⲏⲧ ⲇⲉ ⲟⲩⲏⲩ ⲉⲃⲟⲗ ⲙⲙⲟ ⲓ ⲉ ⲩ ⲟⲩⲱϣⲧ ⲇⲉ ⲙⲙⲟ ⲓ ⲉ ⲡ ϫⲓⲛϫⲏ ⲉ ⲩ ϯ ⲥⲃⲱ ⲛ ϩⲉⲛ ⲥⲃⲟⲟⲩⲉ ⲛ ⲉⲛⲧⲟⲗⲏ ⲣ ⲣⲱⲙⲉ . ⲉ ⲁ ⲧⲉⲧⲛ ⲕⲱ ⲛⲥⲱ ⲧⲛ ⲛ ⲧ ⲉⲛⲧⲟⲗⲏ ⲙ ⲡ ⲛⲟⲩⲧⲉ ⲧⲉⲧⲛ ⲁⲙⲁϩⲧⲉ ⲛⲙ ⲡⲁⲣⲁⲇⲟⲥⲓⲥ ⲛ ⲣ ⲣⲱⲙⲉ ⲁⲩⲱ ⲛⲉ ϥ ϫⲱ ⲙⲙⲟ ⲥ ⲛⲁ ⲩ . ϫⲉ ⲕⲁⲗⲱⲥ ⲧⲉⲧⲛ ⲁⲑⲉⲧⲓ ⲛ ⲧ ⲉⲛⲧⲟⲗⲏ ⲙ ⲡ ⲛⲟⲩⲧⲉ ϫⲉ ⲉⲧⲉⲧⲛⲉ ϩⲁⲣⲉϩ ⲉ ⲧⲉⲧⲛ ⲡⲁⲣⲁⲇⲟⲥⲓⲥ ⲙⲱⲩⲥⲏⲥ ⲅⲁⲣ ⲁ ϥ ϫⲟⲟ ⲥ ϫⲉ ⲙⲁ ⲧⲁⲓⲉ ⲡⲉⲕ ⲉⲓⲱⲧ ⲛⲙ ⲧⲉⲕ ⲙⲁⲁⲩ ⲁⲩⲱ ⲡ ⲉⲧ ⲛⲁ ϫⲓ ϣⲁϫⲉ ⲉ ϥ ϩⲟⲟⲩ ⲛⲥⲁ ⲡⲉϥ ⲉⲓⲱⲧ ⲏ ⲧⲉϥ ⲙⲁⲁⲩ ϩⲛ ⲟⲩ ⲙⲟⲩ ⲙⲁⲣⲉ ϥ ⲙⲟⲩ . ⲛⲧⲱⲧⲛ ⲇⲉ ⲧⲉⲧⲛ ϫⲱ ⲙⲙⲟ ⲥ ϫⲉ ⲉⲣϣⲁⲛ ⲡ ⲣⲱⲙⲉ ϫⲟⲟ ⲥ ⲙ ⲡⲉϥ ⲉⲓⲱⲧ ⲏ ⲧⲉϥ ⲙⲁⲁⲩ ϫⲉ ⲕⲟⲣⲃⲁⲛ . ⲉⲧⲉ ⲡⲁⲓ ⲡⲉ ϫⲉ ⲟⲩ ⲇⲱⲣⲟⲛ ⲡⲉ ⲉⲕϣⲁⲛ ϯ ϩⲏⲩ ⲙⲙⲟ ϥ ⲉⲃⲟⲗ ⲛϩⲏⲧ ⲙⲁ ⲧⲉⲧⲛ ⲕⲁⲁ ϥ ϭⲉ ⲉ ⲣ ⲗⲁⲁⲩ ⲛ ϩⲱⲃ ⲙ ⲡⲉϥ ⲉⲓⲱⲧ ⲏ ⲧⲉϥ ⲙⲁⲁⲩ ⲉ ⲧⲉⲧⲛ ⲧⲥⲧⲟ ⲉⲃⲟⲗ ⲙ ⲡ ϣⲁϫⲉ ⲙ ⲡ ⲛⲟⲩⲧⲉ ϩⲛ ⲧⲉⲧⲛ ⲡⲁⲣⲁⲇⲟⲥⲓⲥ ⲛⲧ ⲁ ⲧⲉⲧⲛ ⲧⲁⲁ ⲥ ⲉⲧⲟⲟⲧ ⲟⲩ ⲁⲩⲱ ϩⲉⲛ ⲕⲉ ϩⲃⲏⲩⲉ ⲧⲏⲣ ⲟⲩ ⲉ ⲩ ⲧⲛⲧⲱⲛ ⲉ ⲛⲁⲓ ⲧⲉⲧⲛ ⲉⲓⲣⲉ ⲙⲙⲟ ⲟⲩ . ⲁⲩⲱ ⲁ ϥ ⲙⲟⲩⲧⲉ ⲟⲛ ⲉ ⲡ ⲙⲏⲏϣⲉ ⲡⲉϫⲁ ϥ ⲛⲁ ⲩ . ϫⲉ ⲥⲱⲧⲙ ⲉⲣⲟ ⲉⲓ ⲧⲏⲣ ⲧⲛ ⲛ ⲧⲉⲧⲛ ⲛⲟⲉⲓ ⲙⲙⲛ ⲗⲁⲁⲩ ⲉ ϥ ⲙ ⲡ ⲃⲟⲗ ⲙ ⲡ ⲣⲱⲙⲉ ⲉ ϥ ⲛⲁ ⲃⲱⲕ ⲉϩⲟⲩⲛ ⲉⲣⲟ ϥ ⲉ ϥ ⲛⲁ ϣ ϫⲁϩⲙⲉ ϥ ⲁⲗⲗⲁ ⲛ ⲉⲧ ⲛⲏⲩ ⲉⲃⲟⲗ ⲙ ⲡ ⲣⲱⲙⲉ ⲛⲧⲟⲟⲩ ⲛ ⲉⲧ ϫⲱϩⲙ ⲙ ⲡ ⲣⲱⲙⲉ . [..] ⲁⲩⲱ ⲛⲧⲉⲣⲉ ϥ ⲕⲁ ⲡ ⲙⲏⲏϣⲉ ⲁ ϥ ⲃⲱⲕ ⲉϩⲟⲩⲛ ⲉ ⲡ ⲏⲉⲓ ⲁ ⲩ ϫⲛⲟⲩ ϥ ⲛϭⲓ ⲛⲉϥ ⲙⲁⲑⲏⲧⲏⲥ ⲉ ⲧ ⲡⲁⲣⲁⲃⲟⲗⲏ ⲛⲧⲟϥ ⲇⲉ ⲡⲉϫⲁ ϥ ⲛⲁ ⲩ ϫⲉ ⲛⲧⲱⲧⲛ ϩⲱⲧ ⲧⲏⲩⲧⲛ ⲧⲉⲧⲛ ⲟ ⲛ ⲁⲧ ϩⲏⲧ ϩⲓ ⲛⲁⲓ . ⲛ ⲧⲉⲧⲛ ⲛⲟⲉⲓ ⲁⲛ ϫⲉ ⲛⲕⲁ ⲛⲓⲙ ⲉ ϥ ⲙ ⲡ ⲃⲟⲗ ⲙ ⲡ ⲣⲱⲙⲉ ⲉ ϥ ⲛⲁ ⲃⲱⲕ ⲉϩⲟⲩⲛ ⲉⲣⲟ ϥ ⲛ ϥ ⲛⲁ ϣ ϫⲁϩⲙⲉ ϥ ⲁⲛ ⲉⲃⲟⲗ ϫⲉ ⲛⲉ ϥ ⲃⲏⲕ ⲁⲛ ⲉϩⲟⲩⲛ ⲉ ⲡ ϩⲏⲧ . ⲁⲗⲗⲁ ⲉϩⲣⲁⲓ ⲉ ⲧ ϩⲏ . ⲁⲩⲱ ϥ ⲃⲏⲕ ⲉⲃⲟⲗ ⲉ ⲡ ⲙⲁ ⲛ ⲣ ⲙⲏ ⲉ ϥ ⲕⲁⲑⲁⲣⲓⲍⲉ ⲛ ⲛ ϭⲓⲛ ⲟⲩⲟⲟⲙ ⲧⲏⲣ ⲟⲩ . ⲛⲉ ϥ ϫⲱ ⲇⲉ ⲙⲙⲟ ⲥ ϫⲉ ⲡ ⲉⲧ ⲛⲏⲩ ⲇⲉ ⲉⲃⲟⲗ ⲙ ⲡ ⲣⲱⲙⲉ ⲡ ⲉⲧ ⲙⲙⲁⲩ ⲡⲉ ϣⲁ ϥ ϫⲁϩⲙ ⲡ ⲣⲱⲙⲉ . ⲉ ϥ ⲛⲏⲩ ⲅⲁⲣ ⲉⲃⲟⲗ ϩⲓ ϩⲟⲩⲛ ⲙ ⲡ ϩⲏⲧ ⲛ ⲣ ⲣⲱⲙⲉ ⲛϭⲓ ⲙ ⲙⲉⲩⲉ ⲉⲧ ϩⲟⲟⲩ ϩⲉⲛ ⲡⲟⲣⲛⲉⲓⲁ ϩⲉⲛ ϫⲓⲟⲩⲉ . ϩⲉⲛ ϩⲱⲧⲃ ϩⲉⲛ ⲙⲛⲧ ⲛⲟⲉⲓⲕ . ϩⲉⲛ ⲙⲛⲧ ⲙⲁⲓ ⲧⲟ ⲛ ϩⲟⲩⲟ ϩⲉⲛ ⲡⲟⲛⲏⲣⲓⲁ ⲟⲩ ⲙⲛⲧ ⲣⲉϥ ϫⲱϩⲙ ⲟⲩ ⲃⲁⲗ ⲉ ϥ ϩⲟⲟⲩ ⲟⲩ ⲙⲛⲧ ⲣⲉϥ ϫⲓⲟⲩⲁ ⲟⲩ ⲙⲛⲧ ϫⲁⲥⲓϩⲏⲧ ⲟⲩ ⲙⲛⲧ ⲁⲧ ϩⲏⲧ ⲛⲁⲓ ⲧⲏⲣ ⲟⲩ ⲉⲧ ϩⲟⲟⲩ ⲉ ⲩ ⲛⲏⲩ ⲉⲃⲟⲗ ϩⲓ ϩⲟⲩⲛ ⲉ ⲩ ϫⲱϩⲙ ⲙ ⲡ ⲣⲱⲙⲉ . ⲛⲧⲉⲣⲉ ϥ ⲡⲱⲱⲛⲉ ⲇⲉ ⲉⲃⲟⲗ ⲙ ⲡ ⲙⲁ ⲉⲧ ⲙⲙⲁⲩ ⲁ ϥ ⲃⲱⲕ ⲉϩⲣⲁⲓ ⲉ ⲛ ⲧⲟϣ ⲛ ⲧⲩⲣⲟⲥ ⲛⲙ ⲥⲓⲇⲱⲛ ⲁⲩⲱ ⲛⲧⲉⲣⲉ ϥ ⲃⲱⲕ ⲉϩⲟⲩⲛ ⲉ ⲡ ⲏⲉⲓ ⲙⲡ ϥ ⲟⲩⲱϣ ⲉⲧⲣⲉ ⲗⲁⲁⲩ ⲉⲓⲙⲉ . ⲁⲩⲱ ⲙⲡⲉ ϥ ⲉϣ ϩⲱⲡ ⲁⲗⲗⲁ ⲛ ⲧⲉ ⲩⲛⲟⲩ ⲛⲧⲉⲣⲉ ⲥ ⲥⲱⲧⲙ ⲉⲧⲃⲏⲏⲧ ϥ ⲛϭⲓ ⲟⲩ ⲥϩⲓⲙⲉ ⲉ ⲩⲛⲧ ⲥ ⲟⲩ ϣⲉⲉⲣⲉ ⲙⲙⲁⲩ ⲉⲣⲉ ⲟⲩ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ⲛⲙⲙⲁ ⲥ ⲁ ⲥ ⲉⲓ ⲁ ⲥ ⲡⲁϩⲧ ⲥ ϩⲁⲣⲁⲧ ϥ ⲧⲉ ⲥϩⲓⲙⲉ ⲇⲉ ⲛⲉ ⲩ ϩⲉⲗⲗⲏⲛ ⲧⲉ ⲣ ⲣⲙ ⲧⲉ ⲫⲟⲓⲛⲓⲕⲏ ⲛ ⲧ ⲥⲩⲣⲓⲁ . ⲁⲩⲱ ⲁ ⲥ ⲥⲉⲡⲥⲱⲡ ϥ ϫⲉⲕⲁⲁⲥ ⲉϥⲉ ⲛⲉϫ ⲡ ⲇⲁⲓⲙⲱⲛⲓⲟⲛ ⲉⲃⲟⲗ ϩⲓ ⲧⲉⲥ ϣⲉⲉⲣⲉ ⲡⲉϫⲁ ϥ ⲇⲉ ⲛⲁ ⲥ ϫⲉ ⲕⲁ ⲛ ϣⲏⲣⲉ ⲉ ⲧⲣⲉ ⲩ ⲥⲉⲓ ⲛ ϣⲟⲣⲡ . ⲛ ⲛⲁⲛⲟⲩ ⲥ ⲅⲁⲣ ⲁⲛ ⲉ ϫⲓ ⲙ ⲡ ⲟⲉⲓⲕ ⲛ ⲛ ϣⲏⲣⲉ ⲉ ⲛⲟϫ ϥ ⲛ ⲛⲉ ⲩϩⲟⲟⲣ . ⲛⲧⲟⲥ ⲇⲉ ⲁ ⲥ ⲟⲩⲱϣⲃ ⲉ ⲥ ϫⲱ ⲙⲙⲟ ⲥ ⲛⲁ ϥ ϫⲉ ⲥⲉ ⲡ ϫⲟⲉⲓⲥ . ⲛ ⲕⲉ ⲟⲩϩⲟⲟⲣ ϣⲁ ⲩ ⲟⲩⲱⲙ ⲉⲃⲟⲗ ϩⲛ ⲛ ⲥⲣⲉϥⲣⲓϥⲉ ϩⲁ ⲧⲉ ⲧⲣⲁⲡⲉⲍⲁ ⲛ ⲛ ϣⲏⲣⲉ . ⲁⲩⲱ ⲡⲉϫⲁ ϥ ⲛⲁ ⲥ ϫⲉ ⲃⲱⲕ ⲉⲧⲃⲉ ⲡⲉⲉⲓ ϣⲁϫⲉ ⲁ ⲡ ⲇⲁⲓⲙⲱⲛⲓⲟⲛ ⲉⲓ ⲉⲃⲟⲗ ϩⲛ ⲧⲟⲩ ϣⲉⲉⲣⲉ . ⲛⲧⲉⲣⲉ ⲥ ⲃⲱⲕ ⲇⲉ ⲉ ⲡⲉⲥ ⲏⲓ ⲁ ⲥ ϩⲉ ⲉ ⲧⲉ ϣϣⲉⲉⲣⲉ ⲉ ⲥ ⲛⲏϫ ϩⲓ ⲡⲉ ϭⲗⲟϭ ⲉ ⲁ ⲡ ⲇⲁⲓⲙⲱⲛⲓⲟⲛ ⲗⲟ ϩⲓⲱⲱ ⲥ . ⲛⲧⲉⲣⲉ ϥ ⲉⲓ ⲟⲛ ⲉⲃⲟⲗ ϩⲛ ⲛ ⲧⲟϣ ⲛ ⲧⲩⲣⲟⲥ . ⲁ ϥ ⲃⲱⲕ ⲉⲃⲟⲗ ϩⲓⲧⲛ ⲥⲓⲇⲱⲛ ⲉ ⲑⲁⲗⲁⲥⲥⲁ ⲛ ⲧ ⲅⲁⲗⲓⲗⲁⲓⲁ ϩⲛ ⲧ ⲙⲏⲧⲉ ⲛ ⲛ ⲧⲟϣ ⲛ ⲧ ⲇⲉⲕⲁⲡⲟⲗⲓⲥ ⲁⲩⲱ ⲁ ⲩ ⲉⲓⲛⲉ ⲛⲁ ϥ ⲛ ⲟⲩ ⲁⲗ ⲛ ⲙⲡⲟ . ⲁⲩⲱ ⲁ ⲩ ⲥⲉⲡⲥⲱⲡ ϥ ϫⲉⲕⲁⲁⲥ ⲉϥⲉ ⲕⲁ ⲧⲟⲟⲧ ϥ ϩⲓϫⲱ ϥ . ⲛⲧⲉⲣⲉ ϥ ⲛⲧ ϥ ⲇⲉ ⲉⲃⲟⲗ ⲟⲩⲧⲉ ⲡ ⲙⲏⲏϣⲉ . ⲁ ϥ ϫⲓⲧ ϥ ⲉ ⲩ ⲥⲁ ⲁ ϥ ⲛⲉϫ ⲛⲉϥ ⲧⲏⲏⲃⲉ ⲉϩⲟⲩⲛ ⲉ ⲛⲉϥ ⲙⲁⲁϫⲉ . ⲁⲩⲱ ⲛⲧⲉⲣⲉ ϥ ⲛⲉϫ ⲧⲁϥ ⲉϩⲟⲩⲛ ⲉ ϩⲣⲁ ϥ ⲁ ϥ ϫⲱϩ ⲉ ⲡⲉϥ ⲗⲁⲥ ⲁⲩⲱ ⲛⲧⲉⲣⲉ ϥ ϥⲓ ⲓⲁⲧ ϥ ⲉϩⲣⲁⲓ ⲉ ⲧ ⲡⲉ ⲁ ϥ ⲁϣⲁϩⲟⲙ ⲁⲩⲱ ⲡⲉϫⲁ ϥ ⲛⲁ ϥ ϫⲉ ⲉⲡⲫⲁⲑⲁ . ⲉⲧⲉ ⲡⲁⲓ ⲡⲉ ⲟⲩⲱⲛ . ⲁⲩⲱ ⲛⲉϥ ⲙⲁⲁϫⲉ ⲁ ⲩ ⲟⲩⲱⲛ ⲁⲩⲱ ⲁ ⲥ ⲟⲩⲱⲛ ⲛϭⲓ ⲧ ⲙⲣⲣⲉ ⲙ ⲡⲉϥ ⲗⲁⲥ ⲁ ϥ ϣⲁϫⲉ ⲕⲁⲗⲱⲥ ⲁⲩⲱ ⲁ ϥ ϩⲱⲛ ⲉⲧⲟⲟⲧ ⲟⲩ ϫⲉⲕⲁⲁⲥ ⲛⲛⲉ ⲩ ϫⲟⲟ ⲥ ⲗⲗⲁⲁⲩ ϩⲟⲥⲟⲛ ⲇⲉ ⲁ ϥ ϩⲱⲛ ⲉⲧⲟⲟⲧ ⲟⲩ ⲛⲧⲟⲟⲩ ⲛ ϩⲟⲩⲟ ⲟⲛ ⲉ ⲩ ϯ ⲙ ⲡⲉϥ ⲥⲟⲉⲓⲧ ⲁⲩⲱ ⲛⲉ ⲩ ⲣ ϣⲡⲏⲣⲉ ⲉⲙⲁⲧⲉ ⲉ ⲩ ϫⲱ ⲙⲙⲟ ⲥ ϫⲉ ⲕⲁⲗⲱⲥ ϩⲱⲃ ⲛⲓⲙ ⲁ ϥ ⲁⲁ ⲩ ϩⲱⲥⲧⲉ ⲛ ϥ ⲧⲉ ⲛ ⲕⲉ ⲁⲗ ⲥⲱⲧⲙ ⲁⲩⲱ ⲛⲉ ⲙⲡⲟ ⲛ ϥ ⲧⲣⲉ ⲩ ϣⲁϫⲉ .
ⲁ ϥ ⲉⲓ ⲇⲉ ⲉⲃⲟⲗ ϩⲙ ⲡ ⲙⲁ ⲉⲧ ⲙⲙⲁⲩ ⲁ ϥ ⲉⲓ ⲉϩⲣⲁⲓ ⲉ ⲧⲉϥ ⲡⲟⲗⲓⲥ . ⲁⲩⲱ ⲁ ⲩ ⲟⲩⲁϩ ⲟⲩ ⲛⲥⲱ ϥ ⲛϭⲓ ⲛⲉϥ ⲙⲁⲑⲏⲧⲏⲥ ⲛⲧⲉⲣⲉ ⲡ ⲥⲁⲃⲃⲁⲧⲟⲛ ⲇⲉ ϣⲱⲡⲉ ⲁ ϥ ⲁⲣⲭⲉⲥⲑⲁⲓ ⲛ ϯ ⲥⲃⲱ ϩⲛ ⲧ ⲥⲩⲛⲁⲅⲱⲅⲏ ⲁⲩⲱ ⲡ ⲙⲏⲏϣⲉ ⲉ ⲩ ⲥⲱⲧⲙ ⲁ ⲩ ⲣ ϣⲡⲏⲣⲉ ⲉ ⲩ ϫⲱ ⲙⲙⲟ ⲥ ϫⲉ ⲛⲧ ⲁ ⲡⲁⲓ ϭⲛ ⲛⲁⲓ ⲧⲱⲛ . ⲁⲩⲱ ⲟⲩ ⲧⲉ ⲧⲁⲓ ⲥⲟⲫⲓⲁ ⲛⲧ ⲁ ⲩ ⲧⲁⲁ ⲥ ⲙ ⲡⲁⲓ . ⲁⲩⲱ ⲛⲉⲓ ϭⲟⲙ ⲛ ⲧⲉⲓ ϭⲟⲧ ⲉⲧⲉⲣⲉ ⲡⲁⲓ ⲉⲓⲣⲉ ⲙⲙⲟ ⲟⲩ ⲙ ⲡⲁⲓ ⲁⲙ ⲡⲉ ⲡ ϩⲁⲙϣⲉ ⲡ ϣⲏⲣⲉ ⲙ ⲙⲁⲣⲓⲁ . ⲁⲩⲱ ⲡ ⲥⲟⲛ ⲛ ⲓⲁⲕⲱⲃⲟⲥ ⲛⲙ ⲓⲱⲥⲏ ⲛⲙ ⲓⲟⲩⲇⲁ ⲛⲙ ⲥⲓⲙⲱⲛ . ⲁⲩⲱ ⲛⲉϥ ⲥⲱⲛⲉ ⲛ ⲉ ⲩ ⲛ ⲡⲉⲉⲓ ⲙⲁ ⲁⲛ ϩⲁϩⲧⲏ ⲛ ⲁ ⲩ ⲥⲕⲁⲛⲇⲁⲗⲓⲍⲉ ϩⲣⲁⲓ ⲛϩⲏⲧ ϥ . ⲡⲉϫⲉ ⲓⲏⲥⲟⲩⲥ ⲇⲉ ⲛⲁ ⲩ . ϫⲉ ⲙⲙⲛ ⲡⲣⲟⲫⲏⲧⲏⲥ ⲥⲏϣ ⲉⲓⲙⲏⲧⲓ ϩⲛ ⲧⲉϥ ⲡⲟⲗⲓⲥ ⲁⲩⲱ ϩⲛ ⲛⲉϥ ⲥⲩⲅⲅⲉⲛⲏⲥ ⲙⲛ ⲡⲉϥ ⲏⲉⲓ . ⲙⲡ ϥ ⲣ ⲗⲁⲁⲩ ⲇⲉ ⲛ ϭⲟⲙ ⲙ ⲡ ⲙⲁ ⲉⲧ ⲙⲙⲁⲩ ⲛⲥⲁ ϩⲟⲉⲓⲛⲉ ⲉ ⲩ ϣⲱⲛⲉ ⲁ ϥ ⲕⲁ ⲧⲟⲟⲧ ϥ ϩⲓϫⲱ ⲟⲩ ⲁ ϥ ⲧⲁⲗϭⲟ ⲟⲩ . ⲁⲩⲱ ⲛⲉ ⲩ ⲣ ϣⲡⲏⲣⲉ ⲉⲧⲃⲉ ⲧⲉⲩ ⲙⲛⲧ ⲁⲧ ⲛⲁϩⲧⲉ ⲛⲉ ϥ ⲕⲱⲧⲉ ⲇⲉ ⲡⲉ ⲉ ⲛⲉ ⲧⲙⲉ ⲉ ϥ ϯ ⲥⲃⲱ ⲁⲩⲱ ⲁ ϥ ⲙⲟⲩⲧⲉ ⲉ ⲡ ⲙⲛⲧ ⲥⲛⲟⲟⲩⲥ ⲁ ϥ ⲁⲣⲭⲉⲥⲑⲁⲓ ⲛ ϫⲟⲟⲩ ⲥⲉ ⲥⲛⲁⲩ ⲥⲛⲁⲩ ⲁⲩⲱ ⲁ ϥ ϯ ⲛⲁ ⲩ ⲛ ⲧ ⲉⲝⲟⲩⲥⲓⲁ ⲉϩⲟⲩⲛ ⲉ ⲛⲉ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ⲁ ϥ ϩⲱⲛ ⲇⲉ ⲉⲧⲟⲟⲧ ⲟⲩ ϫⲉⲕⲁⲁⲥ ⲉ ⲛⲛⲉ ⲩ ϥⲓ ⲗⲁⲁⲩ ⲛⲙⲙⲁ ⲩ ⲉ ⲧⲉ ϩⲓⲏ ⲛⲥⲁ ⲟⲩ ϭⲉⲣⲱⲃ ⲙⲙⲁⲧⲉ ⲟⲩⲇⲉ ⲟⲉⲓⲕ ⲟⲩⲇⲉ ⲡⲏⲣⲁ ⲟⲩⲇⲉ ϩⲟⲙⲛⲧ ⲉ ⲛⲉⲩ ⲙⲟϫϩ ⲁⲗⲗⲁ ⲉⲣⲉ ⲛⲉⲩ ⲥⲁⲛⲇⲁⲗⲓⲟⲛ ⲟⲧϩ ⲉⲣⲁⲧ ⲟⲩ . ⲟⲩⲇⲉ ⲛ ⲥⲉ ⲧⲙ ϯ ϣⲧⲏⲛ ⲥⲛⲧⲉ ϩⲓⲱ ⲟⲩ ⲁⲩⲱ ⲛⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲡ ⲏⲉⲓ ⲉ ⲧⲉⲧⲛ ⲁ ⲃⲱⲕ ⲉϩⲟⲩⲛ ⲉⲣⲟ ϥ ϭⲱ ⲛϩⲏⲧ ϥ ϣⲁⲛⲧⲉ ⲧⲛ ⲉⲓ ⲉⲃⲟⲗ ϩⲙ ⲡ ⲙⲁ ⲉⲧ ⲙⲙⲁⲩ ⲁⲩⲱ ⲡ ⲙⲁ ⲉⲧⲉ ⲛ ϥ ⲛⲁ ϣⲉⲡ ⲧⲏⲩⲧⲛ ⲉⲣⲟ ϥ ⲁⲛ ⲟⲩⲇⲉ ⲛ ⲥⲉ ⲧⲙ ⲥⲱⲧⲙ ⲉⲣⲱ ⲧⲛ ⲉ ⲧⲉⲧⲛ ⲛⲁ ⲉⲓ ⲉⲃⲟⲗ ϩⲙ ⲡ ⲙⲁ ⲉⲧ ⲙⲙⲁⲩ ⲛⲟⲩϩⲉ ⲉⲃⲟⲗ ⲙ ⲡ ϣⲟⲉⲓϣ ⲉⲧ ϩⲁⲣⲟ ⲟⲩ ⲛ ⲛⲉⲧ ⲟⲩⲉⲣⲏⲧⲉ ⲉ ⲩ ⲙⲛⲧ ⲙⲛⲧⲣⲉ ⲉⲣⲟ ⲟⲩ . ⲁⲩⲱ ⲛⲧⲉⲣ ⲟⲩ ⲙⲟⲟϣⲉ ⲁ ⲩ ⲕⲏⲣⲩⲥⲥⲉ ϫⲉ ⲉⲩⲉ ⲙⲉⲧⲁⲛⲟⲉⲓ ⲁⲩⲱ ϩⲁϩ ⲛ ⲇⲁⲓⲙⲱⲛⲓⲟⲛ ⲁ ⲩ ⲛⲟϫ ⲟⲩ ⲉⲃⲟⲗ ϩⲉⲛ ⲕⲉ ⲙⲏⲏϣⲉ ⲉ ⲩ ϣⲱⲛⲉ ⲁ ⲩ ⲧⲁϩⲥ ⲟⲩ ⲛ ⲛⲉϩ ⲁ ⲩ ⲧⲁⲗϭⲟ ⲟⲩ . ⲁⲩⲱ ⲁ ϥ ⲥⲱⲧⲙ ⲛϭⲓ ϩⲏⲣⲱⲇⲏⲥ ⲡ ⲣⲣⲟ ⲁ ⲡⲉϥ ⲣⲁⲛ ⲅⲁⲣ ϯ ⲥⲟⲉⲓⲧ ⲁⲩⲱ ⲛⲉ ⲩ ϫⲱ ⲙⲙⲟ ⲥ ϫⲉ ⲓⲱϩⲁⲛⲛⲏⲥ ⲡ ⲉⲧ ϯ ⲃⲁⲡⲧⲓⲥⲙⲁ ⲁ ϥ ⲧⲱⲟⲩⲛ ϩⲛ ⲛ ⲉⲧ ⲙⲟⲟⲩⲧ ⲁⲩⲱ ⲉⲧⲃⲉ ⲡⲁⲓ ⲛ ϭⲟⲙ ⲉⲛⲉⲣⲅⲓ ⲛϩⲏⲧ ϥ . ϩⲉⲛ ⲕⲟⲟⲩⲉ ⲇⲉ ⲛⲉ ⲩ ϫⲱ ⲙⲙⲟ ⲥ ϫⲉ ϩⲏⲗⲉⲓⲁⲥ ⲡⲉ ϩⲉⲛ ⲕⲟⲟⲩⲉ ⲇⲉ ϫⲉ ⲟⲩ ⲡⲣⲟⲫⲏⲧⲏⲥ ⲡⲉ ⲛ ⲧ ϩⲉ ⲛ ⲟⲩⲁ ⲛ ⲛⲉ ⲡⲣⲟⲫⲏⲧⲏⲥ ⲛⲧⲉⲣⲉ ϥ ⲥⲱⲧⲙ ⲇⲉ ⲛϭⲓ ϩⲏⲣⲱⲇⲏⲥ ⲡⲉϫⲁ ϥ ϫⲉ ⲓⲱϩⲁⲛⲛⲏⲥ ⲡⲉ ⲛⲧ ⲁ ⲓ ϥⲓ ⲧⲉϥ ⲁⲡⲉ ⲛⲧⲟϥ ⲡⲉ ⲛⲧ ⲁ ϥ ⲧⲱⲟⲩⲛ . ϩⲏⲣⲱⲇⲏⲥ ⲅⲁⲣ ⲁ ϥ ϫⲟⲟⲩ ⲁ ϥ ⲁⲙⲁϩⲧⲉ ⲛ ⲓⲱϩⲁⲛⲛⲏⲥ ⲁ ϥ ⲙⲟⲣ ϥ ⲁ ϥ ⲕⲁⲁ ϥ ϩⲙ ⲡⲉ ϣⲧⲉⲕⲟ . ⲉⲧⲃⲉ ϩⲏⲣⲱⲇⲓⲁⲥ ⲑ ⲓⲙⲉ ⲙ ⲫⲓⲗⲓⲡⲡⲟⲥ ⲡⲉϥ ⲥⲟⲛ ⲉⲃⲟⲗ ϫⲉ ⲁ ϥ ϩⲙⲟⲟⲥ ⲛⲙⲙⲁ ⲥ ⲓⲱϩⲁⲛⲛⲏⲥ ⲅⲁⲣ ⲛⲉ ϥ ϫⲱ ⲙⲙⲟ ⲥ ⲛ ϩⲏⲣⲱⲇⲏⲥ ϫⲉ ⲟⲩⲕ ⲉⲝⲉⲥⲧⲓ ⲛⲁ ⲕ ⲉ ϫⲓ ⲛ ⲑ ⲓⲙⲉ ⲙ ⲡⲉⲕ ⲥⲟⲛ . ϩⲏⲣⲱⲇⲓⲁⲥ ⲇⲉ ⲛⲉ ⲥ ϭⲟⲛⲧ ⲉⲣⲟ ϥ . ⲁⲩⲱ ⲛⲉ ⲥ ⲟⲩⲱϣ ⲉ ⲙⲟⲟⲩⲧ ϥ ⲙⲡⲉ ⲥ ϭⲙϭⲟⲙ ⲇⲉ . ϩⲏⲣⲱⲇⲏⲥ ⲅⲁⲣ ⲛⲉ ϥ ⲟ ⲛ ϩⲟⲧⲉ ϩⲏⲧ ϥ ⲛ ⲓⲱϩⲁⲛⲛⲏⲥ ⲉ ϥ ⲥⲟⲟⲩⲛ ⲙⲙⲟ ϥ ϫⲉ ⲟⲩ ⲣⲱⲙⲉ ⲛ ⲇⲓⲕⲁⲓⲟⲥ ⲡⲉ ⲉ ϥ ⲟⲩⲁⲁⲃ ⲁⲩⲱ ⲛⲉ ϥ ⲧⲙⲁⲓⲟ ⲙⲙⲟ ϥ ⲛⲧⲉⲣⲉ ϥ ⲥⲱⲧⲙ ⲇⲉ ⲉⲣⲟ ϥ ⲛ ϩⲁϩ ⲛ ⲥⲟⲡ ⲁ ϥ ⲣ ϣⲡⲏⲣⲉ ⲁⲩⲱ ⲛⲉ ϥ ⲥⲱⲧⲙ ⲉⲣⲟ ϥ ⲉ ϥ ⲡⲓⲑⲉ . ⲛⲧⲉⲣⲉ ⲟⲩ ϩⲟⲟⲩ ⲇⲉ ⲛ ⲣⲁⲛ ϣⲱⲡⲉ ⲉ ⲁ ϩⲏⲣⲱⲇⲏⲥ ϩⲙ ⲡⲉϥ ϩⲟⲩ ⲙⲓⲥⲉ ⲉⲣ ⲟⲩ ⲇⲓⲡⲛⲟⲛ ⲉ ⲛⲉϥ ⲙⲉⲅⲓⲥⲧⲁⲛⲟⲥ ⲁⲩⲱ ⲉ ⲛ ⲭⲓⲗⲓⲁⲣⲭⲟⲥ ⲙⲛ ⲛ ⲛⲟϭ ⲛ ⲧ ⲅⲁⲗⲓⲗⲁⲓⲁ . ⲁ ⲥ ⲉⲓ ⲉϩⲟⲩⲛ ⲛϭⲓ ⲧ ϣⲉⲉⲣⲉ ⲛ ϩⲏⲣⲱⲇⲓⲁⲥ ⲁ ⲥ ⲟⲣⲭⲉ ⲁ ⲥ ⲣ ⲁⲛⲁ ϥ ⲛ ϩⲏⲣⲱⲇⲏⲥ ⲙⲛ ⲛ ⲉⲧ ⲛⲏϫ . ⲡ ⲉⲣⲟ ⲇⲉ ⲁ ϥ ϫⲟⲟ ⲥ ⲛ ⲧ ϣⲉⲉⲣⲉ ϣⲏⲙ ϫⲉ ⲁⲓⲧⲓ ⲙⲙⲟ ⲓ ⲙ ⲡ ⲉⲧⲉ ⲟⲩⲁϣ ϥ ⲁⲩⲱ ϯ ⲛⲁ ⲧⲁⲁ ϥ ⲛ ⲉ . ⲁⲩⲱ ⲁ ϥ ϩⲟⲙⲟⲗⲟⲅⲉⲓ ⲛⲁ ⲥ ϫⲉ ⲡ ⲉⲧⲉⲣ ⲁ ⲁⲓⲧⲓ ⲙⲙⲟ ⲓ ⲙⲙⲟ ϥ ϯ ⲛⲁ ⲧⲁⲁ ϥ ⲛ ⲉ ϣⲁ ⲧ ⲡⲁϣⲉ ⲛ ⲧⲁ ⲙⲛⲧ ⲣⲣⲟ . ⲛⲧⲉⲣⲉ ⲥ ⲉⲓ ⲇⲉ ⲉⲃⲟⲗ ⲁ ⲥ ϫⲟⲟ ⲥ ⲛ ⲧⲉⲥ ⲙⲁⲁⲩ ϫⲉ ⲧⲁ ⲁⲓⲧⲓ ⲛ ⲟⲩ . ⲛⲧⲟⲥ ⲇⲉ ⲡⲉϫⲁ ⲥ ϫⲉ ⲉⲧⲓ ⲛ ⲧ ⲁⲡⲉ ⲛ ⲓⲱϩⲁⲛⲛⲏⲥ ⲡ ⲃⲁⲡⲧⲓⲥⲧⲏⲥ ⲁⲩⲱ ⲛⲧⲉⲣⲉ ⲥ ⲃⲱⲕ ⲉϩⲟⲩⲛ ⲛ ⲧⲉ ⲩⲛⲟⲩ ϣⲁ ⲡ ⲉⲣⲟ ⲁ ⲥ ⲁⲓⲧⲓ ⲙⲙⲟ ϥ ⲉ ⲥ ϫⲱ ⲙⲙⲟ ⲥ ϫⲉ ϯ ⲟⲩⲱϣ ϫⲉⲕⲁⲁⲥ ⲧⲉⲛⲟⲩ ⲉⲕⲉ ϯ ⲛⲁ ⲓ ϩⲓϫⲛ ⲟⲩ ⲡⲓⲛⲁⲝ ⲛ ⲧ ⲁⲡⲉ ⲛ ⲓⲱϩⲁⲛⲛⲏⲥ ⲡ ⲃⲁⲡⲧⲓⲥⲧⲏⲥ . ⲁⲩⲱ ⲛⲧⲉⲣⲉ ϥ ⲙⲕⲁϩ ⲛ ϩⲏⲧ ⲛϭⲓ ⲡ ⲣⲣⲟ . ⲉⲧⲃⲉ ⲛ ⲁⲛⲁⲩϣ ⲙⲛ ⲛ ⲉⲧ ⲛⲏϫ ⲛⲙⲙⲁ ϥ ⲙⲡ ϥ ⲟⲩⲱϣ ⲉ ⲧⲥⲧⲟ ⲥ ⲉⲃⲟⲗ . ⲁⲩⲱ ⲛ ⲧⲉ ⲩⲛⲟⲩ ⲡ ⲉⲣⲟ ⲁ ϥ ϫⲟⲟⲩ ⲛ ⲟⲩ ⲥⲡⲉⲕⲟⲩⲗⲁⲧⲱⲣ ⲁ ϥ ⲟⲩⲉϩ ⲥⲁϩⲛⲉ ⲛⲁ ϥ ⲉ ⲧⲣⲉ ϥ ⲛ ⲧⲉϥ ⲁⲡⲉ . ⲁ ϥ ⲃⲱⲕ ⲇⲉ ⲁ ϥ ϥⲓ ⲧⲉϥ ⲁⲡⲉ ϩⲙ ⲡⲉ ϣⲧⲉⲕⲟ . ⲁ ϥ ⲛⲧ ⲥ ϩⲓϫⲙ ⲡ ⲡⲓⲛⲁⲝ ⲁ ϥ ⲧⲁⲁ ⲥ ⲛ ⲧ ϣⲉⲉⲣⲉ ϣⲏⲙ ⲧ ϣⲉⲉⲣⲉ ϣⲏⲙ ⲇⲉ ⲁ ⲥ ⲧⲁⲁ ⲥ ⲛ ⲧⲉⲥ ⲙⲁⲁⲩ . ⲁⲩⲱ ⲛⲧⲉⲣ ⲟⲩ ⲥⲱⲧⲙ ⲛϭⲓ ⲙ ⲙⲁⲑⲏⲧⲏⲥ . ⲁ ⲩ ⲉⲓ ⲁ ⲩ ϥⲓ ⲡⲉϥ ⲥⲱⲙⲁ ⲁ ⲩ ⲕⲁⲁ ϥ ϩⲛ ⲟⲩ ⲙϩⲁⲟⲩ . ⲛ ⲁⲡⲟⲥⲧⲟⲗⲟⲥ ⲇⲉ ⲁ ⲩ ⲥⲱⲟⲩϩ ⲉ ⲓⲏⲥⲟⲩⲥ ⲁⲩⲱ ⲁ ⲩ ϫⲱ ⲁ ⲩ ⲧⲁⲩⲟ ⲉⲣⲟ ϥ ⲛ ⲛ ⲉⲛⲧ ⲁ ⲩ ⲁⲁ ⲩ ⲧⲏⲣ ⲟⲩ ⲙⲛ ⲛ ⲉⲛⲧ ⲁ ⲩ ⲁⲁ ⲩ ⲛ ⲥⲃⲱ ⲡⲉϫⲉ ⲓⲏⲥⲟⲩⲥ ⲇⲉ ⲛⲁ ⲩ ϫⲉ ⲁⲙⲏⲓⲛ ⲛⲧⲱⲧⲛ ⲛⲥⲁ ⲩ ⲥⲁ ⲉ ⲩ ⲙⲁ ⲛ ϫⲁⲓⲉ ⲛ ⲧⲉⲧⲛ ⲙⲧⲟⲛ ⲙⲙⲱ ⲧⲛ ⲛ ⲟⲩ ⲕⲟⲩⲉⲓ ⲛ ⲉⲧ ⲛⲏⲩ ⲅⲁⲣ ⲁⲩⲱ ⲛ ⲉⲧ ⲃⲏⲕ ⲛⲉ ⲛⲁϣⲱ ⲟⲩ ⲉ ⲙⲁ ⲩ ⲕⲁⲁ ⲩ ⲉ ⲥⲣϥⲉ ⲉ ⲟⲩⲱⲙ ⲁⲩⲱ ⲁ ⲩ ⲧⲁⲗⲉ ⲉ ⲡ ϫⲟⲉⲓ ⲁ ⲩ ⲃⲱⲕ ⲙⲁⲩⲁⲁ ⲩ ⲉ ⲩ ⲙⲁ ⲛ ϫⲁⲉⲓⲉ . ⲁ ϩⲁϩ ⲇⲉ ⲛⲁⲩ ⲉⲣⲟ ⲟⲩ ⲉ ⲩ ⲃⲏⲕ ⲁ ⲩ ⲥⲟⲩⲱⲛ ⲟⲩ ⲁⲩⲱ ⲁ ⲩ ⲉⲓ ⲉⲃⲟⲗ ϩⲛ ⲙ ⲡⲟⲗⲓⲥ . ⲁ ⲩ ⲡⲱⲧ ⲉⲣⲁⲧ ⲟⲩ . ⲁ ⲩ ⲣ ϣⲟⲣⲡ ⲇⲉ ⲉⲣⲟ ⲟⲩ . ⲁⲩⲱ ⲛⲧⲉⲣⲉ ϥ ⲉⲓ ⲉⲃⲟⲗ ⲁ ϥ ⲛⲁⲩ ⲉ ⲩ ⲛⲟϭ ⲙ ⲙⲏⲏϣⲉ . ⲁⲩⲱ ⲁ ϥ ϣⲛ ϩⲧⲏ ϥ ⲉϫⲱ ⲟⲩ ϫⲉ ⲛⲉ ⲩ ⲟ ⲛ ⲧ ϩⲉ ⲛ ϩⲉⲛ ⲉⲥⲟⲟⲩ ⲉ ⲙⲙⲛⲧ ⲟⲩ ϣⲱⲥ ϩⲓϫⲱ ⲟⲩ . ⲁⲩⲱ ⲁ ϥ ⲁⲣⲭⲓ ⲉ ϯ ⲥⲃⲱ ⲛⲁ ⲩ ⲉⲙⲁⲧⲉ ⲛⲧⲉⲣⲉ ⲛⲁⲩ ⲇⲉ ϣⲉ . ⲛⲉϥ ⲙⲁⲑⲏⲧⲏⲥ ⲁ ⲩ ϯ ⲡⲉⲩ ⲟⲩⲟⲉⲓ ⲉⲣⲟ ϥ ⲉ ⲩ ϫⲱ ⲙⲙⲟ ⲥ ⲛⲁ ϥ ϫⲉ ⲡ ⲙⲁ ⲟⲩ ϫⲁⲓⲉ ⲡⲉ . ⲁⲩⲱ ⲏⲇⲏ ⲁ ⲛⲁⲩ ϣⲉ . ⲕⲁⲁ ⲩ ⲉⲃⲟⲗ ϫⲉ ⲉⲩⲉ ⲃⲱⲕ ⲉ ⲛ ⲥⲱϣⲉ ⲉⲧ ϩⲙ ⲡⲉⲩ ⲕⲱⲧⲉ ⲙⲛ ⲛⲉ ⲧⲙⲉ ⲛ ⲥⲉ ⲧⲟⲟⲩ ⲛⲁ ⲩ ⲛ ⲛ ⲉⲧ ⲟⲩ ⲛⲁ ⲟⲩⲟⲙ ⲟⲩ . ⲛⲧⲟϥ ⲇⲉ ⲁ ϥ ⲟⲩⲱϣⲃ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ϯ ⲛⲁ ⲩ ⲛⲧⲱⲧⲛ ⲉ ⲧⲣⲉ ⲩ ⲟⲩⲱⲙ . ⲡⲉϫⲁ ⲩ ⲛⲁ ϥ ϫⲉ ⲙⲁⲣ ⲛ ⲃⲱⲕ ⲛ ⲧⲛ ⲧⲟⲟⲩ ⲙⲛⲧ ⲥⲛⲟⲟⲩⲥ ⲛ ϣⲉ ⲛ ⲟⲉⲓⲕ ⲛ ⲧⲛ ⲧⲁⲁ ⲩ ⲛⲁ ⲩ ⲉ ⲟⲩⲱⲙ . ⲛⲧⲟϥ ⲇⲉ ⲡⲉϫⲁ ϥ ⲛⲁ ⲩ ϫⲉ ⲟⲩⲛⲧⲏ ⲧⲛ ⲟⲩⲏⲣ ⲛ ⲟⲉⲓⲕ ⲃⲱⲕ ⲛ ⲧⲉⲧⲛ ⲛⲁⲩ . ⲁⲩⲱ ⲛⲧⲉⲣ ⲟⲩ ⲉⲓⲙⲉ ⲡⲉϫⲁ ⲩ ⲛⲁ ϥ ϫⲉ ⲧⲓⲟⲩ ⲙⲛ ⲧⲃⲧ ⲥⲛⲁⲩ . ⲁⲩⲱ ⲁ ϥ ⲟⲩⲉϩ ⲥⲁϩⲛⲉ ⲛⲁ ⲩ ⲉ ⲧⲣⲉ ⲩ ⲛⲟϫ ⲟⲩ ⲧⲏⲣ ⲟⲩ ⲉ ⲩ ⲟ ⲛ ⲁⲩⲏⲧ ⲁⲩⲏⲧ ⲉϫⲙ ⲡⲉ ⲭⲟⲣⲧⲟⲥ ⲉⲧ ⲟⲩⲉⲧⲟⲩⲱⲧ ⲁⲩⲱ ⲁ ⲩ ⲛⲟϫ ⲟⲩ ⲉ ⲩ ⲟ ⲛ ⲁⲩⲏⲧ ⲁⲩⲏⲧ ϣⲉ ϣⲉ ⲁⲩⲱ ⲧⲁⲉⲓⲟ ⲧⲁⲉⲓⲟ . ⲛⲧⲉⲣⲉ ϥ ϫⲓ ⲇⲉ ⲙ ⲡ ⲧⲓⲟⲩ ⲛ ⲟⲓⲕ ⲛⲙ ⲡ ⲧⲃⲧ ⲥⲛⲁⲩ ⲁ ϥ ϥⲓ ⲁⲧ ϥ ⲉϩⲣⲁⲓ ⲉ ⲧ ⲡⲉ ⲁ ϥ ⲥⲙⲟⲩ ⲉⲣⲟ ⲟⲩ ⲁⲩⲱ ⲁ ϥ ⲡⲉϣⲛ ⲟⲉⲓⲕ ⲁ ϥ ⲧⲁⲁ ⲩ ⲛ ⲛⲉϥ ⲙⲁⲑⲏⲧⲏⲥ ϫⲉ ⲉⲩⲉ ⲕⲁⲁ ⲩ ϩⲁⲣⲱ ⲟⲩ ⲡ ⲕⲉ ⲧⲃⲧ ⲥⲛⲁⲩ ⲁ ϥ ⲡⲟϣ ⲟⲩ ⲉϫⲱ ⲟⲩ ⲧⲏⲣ ⲟⲩ ⲁⲩⲱ ⲁ ⲩ ⲟⲩⲱⲙ ⲧⲏⲣ ⲟⲩ ⲁ ⲩ ⲥⲓ . ⲁⲩⲱ ⲁ ⲩ ϥⲓ ⲙⲛⲧ ⲥⲛⲟⲟⲩⲥ ⲛ ⲕⲟⲧ ⲉ ⲩ ⲙⲉϩ ⲗ ⲗⲁⲕⲙ ⲁ ⲩ ϥⲓ ⲟⲛ ⲉⲃⲟⲗ ϩⲛ ⲛ ⲧⲃⲧ . ⲛ ⲉⲛⲧ ⲁ ⲩ ⲟⲩⲱⲙ ⲇⲉ ⲛⲉ ⲩⲛ ⲁⲣⲁ ⲩ ϭⲓⲥ ⲧⲃⲁ ⲣ ⲣⲱⲙⲉ . ⲁⲩⲱ ⲛ ⲧⲉ ⲩⲛⲟⲩ ⲁ ϥ ⲁⲛⲁⲅⲕⲁⲍⲉ ⲛ ⲛⲉϥ ⲙⲁⲑⲏⲧⲏⲥ ⲉ ⲧⲁⲗⲉ ⲉ ⲡ ϫⲟⲉⲓ ⲁⲩⲱ ⲉ ⲣ ϣⲟⲣⲡ ⲉⲣⲟ ϥ ⲉ ⲡⲓ ⲕⲣⲟ ⲉ ⲃⲏⲑⲥⲁⲓⲇⲁ ϣⲁⲛⲧⲉ ϥ ⲕⲁ ⲡ ⲙⲏⲏϣⲉ ⲉⲃⲟⲗ . ⲁⲩⲱ ⲛⲧⲉⲣⲉ ϥ ⲁⲡⲟⲥⲧⲁⲥⲥⲉ ⲛⲁ ⲩ ⲁ ϥ ⲃⲱⲕ ⲉϩⲣⲁⲓ ⲉ ⲡ ⲧⲟⲟⲩ ⲉ ϣⲗⲏⲗ . ⲛⲧⲉⲣⲉ ⲣⲟⲩϩⲉ ⲇⲉ ϣⲱⲡⲉ ⲛⲉⲣⲉ ⲡ ϫⲟⲉⲓ ϩⲛ ⲧ ⲙⲏⲧⲉ ⲛ ⲑ ⲁⲗⲁⲥⲥⲁ . ⲁⲩⲱ ⲛⲧⲟϥ ⲛⲉ ϥ ϩⲓ ⲡⲉ ⲕⲣⲟ ⲙⲁⲩⲁⲁ ϥ . ⲛⲧⲉⲣⲉ ϥ ⲛⲁⲩ ⲇⲉ ⲉⲣⲟ ⲟⲩ ⲉ ⲩ ϩⲟⲥⲉ ϩⲙ ⲡ ⲧⲣⲉ ⲩ ⲥϭⲏⲣ ⲡ ⲧⲏⲩ ⲅⲁⲣ ⲛⲉ ϥ ϯ ⲟⲩⲃⲏ ⲩ ϩⲙ ⲡ ⲙⲉϩ ϥⲧⲟⲟⲩ ⲛ ϣⲱⲡ ⲛ ⲧⲉ ⲩϣⲏ ⲁ ϥ ⲉⲓ ϣⲁⲣⲟ ⲟⲩ ⲉ ϥ ⲙⲟⲟϣⲉ ϩⲓϫⲛ ⲑ ⲁⲗⲁⲥⲥⲁ ⲁⲩⲱ ⲛⲉ ϥ ⲟⲩⲱϣ ⲉ ⲡⲁⲣⲁⲅⲉ ⲙⲙⲟ ⲟⲩ . ⲛⲧⲟⲟⲩ ⲛⲇⲉ ⲛⲧⲉⲣ ⲟⲩ ⲛⲁⲩ ⲉⲣⲟ ϥ ⲉ ϥ ⲙⲟⲟϣⲉ ϩⲓϫⲛ ⲑ ⲁⲗⲁⲥⲥⲁ . ⲁ ⲩ ⲙⲉⲉⲩⲉ ϫⲉ ⲟⲩ ⲫⲁⲛⲧⲁⲥⲙⲁ ⲡⲉ . ⲁⲩⲱ ⲁ ⲩ ϫⲓ ϣⲕⲁⲕ ⲉⲃⲟⲗ ⲁ ⲩ ⲉⲓⲟⲣϩ ϥ ⲅⲁⲣ ⲧⲏⲣ ⲟⲩ . ⲁⲩⲱ ⲁ ⲩ ϣⲧⲟⲣⲧⲣ . ⲛⲧⲟϥ ⲇⲉ ⲛ ⲧⲉ ⲩⲛⲟⲩ ⲁ ϥ ϣⲁϫⲉ ⲛⲙⲙⲁ ⲩ ⲉ ϥ ϫⲱ ⲙⲙⲟ ⲥ ϫⲉ ⲧⲱⲕ ⲛ ϩⲏⲧ ⲁⲛⲟⲕ ⲡⲉ ⲙⲡⲣ ⲣ ϩⲟⲧⲉ ⲁⲩⲱ ⲁ ϥ ⲁⲗⲉ ⲉ ⲡ ϫⲟⲉⲓ ⲛⲙⲙⲁ ⲩ ⲁ ⲡ ⲧⲏⲩ ⲗⲟ ⲃⲃⲟⲗ . ⲁ ⲩ ⲣ ϣⲡⲏⲣⲉ ⲇⲉ ⲉⲙⲁⲧⲉ ⲙⲡ ⲟⲩ ⲛⲟⲉⲓ ⲅⲁⲣ ϩⲓ ⲛ ⲟⲉⲓⲕ . ⲁⲗⲗⲁ ⲛⲉⲣⲉ ⲡⲉⲩ ϩⲏⲧ ⲧⲏⲙ ⲛⲧⲉⲣ ⲟⲩ ⲙⲟⲟⲛⲉ ⲇⲉ ⲉ ⲡⲉ ⲕⲣⲟ ⲁ ⲩ ⲉⲓ ⲉ ⲅⲉⲛⲛⲏⲥⲁⲣⲉⲧ ⲛⲧⲉⲣ ⲟⲩ ⲡⲉ ⲇⲉ ⲉ ⲡⲉ ⲕⲣⲟ ⲛ ⲧⲉ ⲩⲛⲟⲩ ⲁ ⲩ ⲥⲟⲩⲱⲛ ϥ ⲁⲩⲱ ⲁ ⲩ ⲡⲱⲧ ⲉⲃⲟⲗ ϩⲛ ⲧⲉ ⲭⲱⲣⲁ ⲧⲏⲣ ⲥ ⲉⲧ ⲙⲙⲁⲩ . ⲁⲩⲱ ⲁ ⲩ ⲁⲣⲭⲉⲓ ⲉ ⲉⲓⲛⲉ ϩⲓϫⲛ ⲛⲉ ⲧϭⲗⲱϭ ⲛ ⲛ ⲉⲧ ⲙⲟⲕϩ ϩⲛ ⲛⲉⲩ ϣⲱⲛⲉ ⲉ ⲡ ⲙⲁ ⲉ ϣⲁ ⲩ ⲥⲱⲧⲙ ϫⲉ ϥ ⲛϩⲏⲧ ϥ . ⲁⲩⲱ ⲡ ⲙⲁ ⲉⲧ ϥ ⲛⲁ ⲃⲱⲕ ⲉϩⲟⲩⲛ ⲉⲣⲟ ϥ ⲉ ϩⲉⲛ ϯⲙⲉ ⲏ ϩⲉⲛ ⲡⲟⲗⲓⲥ ⲏ ϩⲉⲛ ⲥⲱϣⲉ . ϣⲁ ⲩ ⲕⲁ ⲛ ⲉⲧ ϣⲱⲛⲉ ϩⲛ ⲛ ⲁⲅⲟⲣⲁ ⲛ ⲥⲉ ⲥⲉⲡⲥⲱⲡ ϥ ϫⲉⲕⲁⲁⲥ ⲉⲩⲉ ϫⲱϩ ⲉ ⲡ ⲧⲟⲡ ⲛ ⲧⲉϥ ϣⲧⲏⲛ ⲁⲩⲱ ⲛⲉ ϣⲁ ⲩ ϫⲱϩ ⲉⲣⲟ ϥ ϣⲁ ⲩ ⲗⲟ .
ⲛⲉ ϩⲟⲟⲩ ⲉⲧ ⲙⲙⲁⲩ ⲛⲉ ⲩⲛ ⲟⲩ ⲛⲟϭ ⲟⲛ ⲙ ⲙⲏⲏϣⲉ ⲛⲙⲙⲁ ϥ ⲁⲩⲱ ⲉ ⲙⲙⲛⲧ ⲟⲩ ⲡ ⲉⲧ ⲟⲩ ⲛⲁ ⲟⲩⲟⲙ ϥ ⲁ ϥ ⲙⲟⲩⲧⲉ ⲉ ⲛⲉϥ ⲙⲁⲑⲏⲧⲏⲥ ⲡⲉϫⲁ ϥ ⲛⲁ ⲩ ϯ ϣⲛ ϩⲧⲏ ⲉⲓ ⲉϫⲙ ⲡ ⲙⲏⲏϣⲉ ϫⲉ ⲏⲇⲏ ⲉⲓⲥ ϣⲟⲙⲛⲧ ⲛ ϩⲟⲟⲩ ⲥⲉ ⲡⲣⲟⲥⲕⲁⲣⲧⲉⲣⲉⲓ ⲉⲣⲟ ⲉⲓ . ⲉ ⲙⲙⲛⲧ ⲟⲩ ⲡ ⲉⲧ ⲟⲩ ⲛⲁ ⲟⲩⲟⲙ ϥ ⲉⲓϣⲁⲛ ⲕⲁⲁ ⲩ ⲉⲃⲟⲗ ⲉ ⲙⲡ ⲟⲩ ⲱⲙ ⲥⲉ ⲛⲁ ⲥⲱϣⲙ ϩⲛ ⲧⲉ ϩⲓⲏ ⲉ ⲩⲛ ϩⲟⲓⲛⲉ ⲛϩⲏⲧ ⲟⲩ ϣⲟⲟⲡ ϩⲙ ⲡ ⲟⲩⲉ . ⲉ ⲩ ⲟⲩⲱϣⲃ ⲇⲉ ⲛⲁ ϥ ⲛϭⲓ ⲛⲉϥ ⲙⲁⲑⲏⲧⲏⲥ ϫⲉ ⲛⲓⲙ ⲡ ⲉⲧ ⲛⲁ ϣ ⲧⲥⲓⲉ ⲛⲁⲓ ⲛ ⲟⲉⲓⲕ ⲙ ⲡⲉⲓ ⲙⲁ ϩⲛ ⲟⲩ ϫⲁⲓⲉ . ⲁ ϥ ϫⲛⲟⲩ ⲟⲩ ϫⲉ ⲟⲩⲛⲧⲏ ⲧⲛ ⲟⲩⲏⲣ ⲙⲙⲁⲩ ⲛ ⲟⲉⲓⲕ . ⲛⲧⲟⲟⲩ ⲇⲉ ⲡⲉϫⲁ ⲩ ϫⲉ ⲥⲁϣϥ . ⲁ ϥ ϩⲱⲛ ⲉⲧⲟⲟⲧ ϥ ⲙ ⲡ ⲙⲏⲏϣⲉ ⲉ ⲧⲣⲉ ⲩ ⲛⲟϫ ⲟⲩ ϩⲓ ⲡ ⲉⲥⲏⲧ ⲁ ϥ ϫⲓ ⲇⲉ ⲙ ⲡ ⲥⲁϣϥ ⲛ ⲟⲉⲓⲕ ⲁ ϥ ϣⲡ ϩⲙⲟⲧ ⲉϫⲱ ⲟⲩ ⲁ ϥ ⲡⲟϣ ⲟⲩ ⲁⲩⲱ ⲁ ϥ ⲧⲁⲁ ⲩ ⲛ ⲛⲉϥ ⲙⲁⲑⲏⲧⲏⲥ ϫⲉ ⲉⲩⲉ ⲕⲁⲁ ⲩ ϩⲁⲣⲱ ⲟⲩ . ⲁⲩⲱ ⲁ ⲩ ⲕⲁⲁ ⲩ ϩⲁⲣⲱ ϥ ⲙ ⲡ ⲙⲏⲏϣⲉ ⲛⲉ ⲩⲛⲧ ⲟⲩ ⲕⲉ ϣⲏⲙ ⲇⲉ ⲛ ⲧⲃⲧ ⲛⲧⲉⲣⲉ ϥ ⲥⲙⲟⲩ ⲇⲉ ⲉⲣⲟ ⲟⲩ ⲁ ϥ ⲟⲩⲉϩ ⲥⲁϩⲛⲉ ⲉ ⲕⲁ ⲛⲉⲉⲓ ⲕⲟⲟⲩⲉ ϩⲁⲣⲱ ⲟⲩ . ⲉ ⲩ ⲟⲩⲱⲙ ⲇⲉ ⲁ ⲩ ⲥⲓ ⲁⲩⲱ ⲁ ⲩ ϥⲓ ⲛ ⲗ ⲗⲁⲕⲙ . ⲉⲛⲧ ⲁ ⲩ ⲣ ϩⲟⲩⲟ ⲉ ⲩ ⲛⲁ ⲣ ⲥⲁϣϥ ⲃ ⲃⲓⲣ [..] ⲩ ⲛⲁ ⲣ ϩⲙⲉ ⲇⲉ ⲛ ϣⲉ ⲁⲩⲱ ⲁ ϥ ⲕⲁⲁ ⲩ ⲉⲃⲟⲗ . [..] ⲇⲉ ⲛⲧⲉⲣⲉ ϥ ⲁⲗⲉ ⲉ ⲡ ϫⲟⲉⲓ ⲙⲛ ⲛⲉϥ ⲙⲁⲑⲏⲧⲏⲥ ⲁ ϥ ⲉⲓ ⲉϩⲣⲁⲓ ⲉ ⲛ ⲥⲁ ⲛ ⲇⲁⲗⲙⲁⲛⲟⲩⲑⲁ . ⲁ ⲩ ⲉⲓ ⲉⲃⲟⲗ ⲛϭⲓ ⲛⲉ ⲫⲁⲣⲓⲥⲥⲁⲓⲟⲥ ⲁ ⲩ ⲁⲣⲭⲉⲓ ⲉ ϯ ⲧⲱⲛ ⲛⲙⲙⲁ ϥ ⲉ ⲩ ⲕⲱⲧⲉ ⲛⲥⲁ ⲟⲩ ⲙⲁⲉⲓⲛ ⲛⲧⲟⲟⲧ ϥ ⲉⲃⲟⲗ ϩⲛ ⲧ ⲡⲉ ⲉ ⲩ ⲡⲉⲓⲣⲁⲍⲉ ⲙⲙⲟ ϥ . ⲛⲧⲉⲣⲉ ϥ ⲁϣ ⲁϩⲟⲙ ϩⲙ ⲡⲉϥ ⲡⲛⲉⲩⲙⲁ ⲡⲉϫⲁ ϥ ϫⲉ ⲉⲧⲃⲉ ⲟⲩ ⲧⲉⲉⲓ ⲅⲉⲛⲉⲁ ⲕⲱⲧⲉ ⲛⲥⲁ ⲟⲩ ⲙⲁⲉⲓⲛ ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲉϣⲱⲡⲉ ⲥⲉ ⲛⲁ ϯ ⲙⲁⲉⲓⲛ ⲛ ⲧⲉⲓ ⲅⲉⲛⲉⲁ . ⲛⲧⲉⲣⲉ ϥ ⲗⲟ ϩⲁⲣⲟ ⲟⲩ ⲁ ϥ ⲧⲁⲗⲉ ⲟⲛ ⲉ ⲡ ϫⲟⲉⲓ ⲁ ϥ ⲃⲱⲕ ⲉ ⲡⲓ ⲕⲣⲟ ⲁ ⲩ ⲣ ⲡ ⲱⲃϣ ⲛ ϫⲓ ⲟⲉⲓⲕ ⲛⲁ ⲩ . ⲁⲩⲱ ⲛⲉ ⲙⲙⲛⲧⲁ ⲩ ⲙⲙⲁⲩ ⲛⲥⲁ ⲟⲩ ⲟⲉⲓⲕ ⲟⲩⲱⲧ ϩⲙ ⲡ ϫⲟⲉⲓ ⲁ ϥ ϩⲱⲛ ⲉⲧⲟⲟⲧ ⲟⲩ ⲉ ϥ ϫⲱ ⲙⲙⲟ ⲥ ϫⲉ ϭⲱϣⲧ ⲛ ⲧⲉⲧⲛ ϯ ϩⲧⲏ ⲧⲛ ⲉⲣⲱ ⲧⲛ ⲉ ⲡⲉ ⲑⲁⲃ ⲛ ⲛⲉ ⲫⲁⲣⲓⲥⲥⲁⲓⲟⲥ ⲙⲛ ⲡⲉ ⲑⲁⲃ ⲛ ϩⲏⲣⲱⲇⲏⲥ ⲁ ⲩ ⲙⲉⲕⲙⲟⲩⲕ ⲟⲩ ⲙⲛ ⲛⲉⲩ ⲉⲣⲏⲩ ϫⲉ ⲙⲛⲧ ⲟⲩ ⲟⲉⲓⲕ ⲙⲙⲁⲩ . [..] ϥ ⲉⲓⲙⲉ ⲇⲉ ⲡⲉϫⲁ ϥ ⲛⲁ ⲩ ϫⲉ ⲉⲧⲃⲉ ⲟⲩ ⲧⲉⲧⲛ ⲙⲟⲕⲙⲉⲕ ϫⲉ ⲙⲙⲛⲧⲏ ⲧⲛ ⲟⲉⲓⲕ ⲙⲙⲁⲩ . ⲛ ⲧⲉⲧⲛ ⲛⲟⲉⲓ ⲁⲛ ⲟⲩⲇⲉ ⲛ ⲧⲉⲧⲛ ϯ ⲁⲛ ⲛ ϩⲧⲏ ⲧⲛ ⲡⲉⲧⲛ ϩⲏⲧ ⲧⲏⲙ [..] ⲛⲉⲧⲛ ⲃⲁⲗ ⲙⲙⲱ ⲧⲛ ⲛ ⲧⲉⲧⲛ ⲉⲓⲱⲣϩ ⲁⲛ . ⲁⲩⲱ ⲉⲣⲉ ⲛⲉⲧⲛ ⲙⲁⲁϫⲉ ⲙⲙⲱ ⲧⲛ ⲛ ⲧⲉⲧⲛ ⲥⲱⲧⲙ ⲁⲛ ⲁⲩⲱ ⲛ ⲧⲉⲧⲛ ⲣ ⲡ ⲙⲉⲩⲉ ⲁⲛ [..] ⲉⲓ ⲡⲉϣ ⲧⲓⲟⲩ ⲛ ⲟⲉⲓⲕ ⲉ ⲡ ϭⲓⲥ ⲧⲃⲁ ⲣ ⲣⲱⲙⲉ . ⲁ ⲧⲉⲧⲛ ϥⲓ ⲟⲩⲏⲣ ⲛ ⲕⲟⲧ ⲉ ⲩ ⲙⲉϩ ⲗ ⲗⲁⲕⲙ ⲡⲉϫⲁ ⲩ ⲛⲁ ϥ ϫⲉ ⲙⲛⲧ ⲥⲛⲟⲟⲩⲥ . [..] ⲉⲓ ⲡⲱϣ ⲟⲛ ⲙ ⲡ ⲥⲁϣϥ ⲛ ⲟⲉⲓⲕ ⲉ ⲡⲉ ϩⲙⲉ ⲛ ϣⲉ ⲣ ⲣⲱⲙⲉ ⲁ ⲧⲉⲧⲛ ϥⲓ ⲟⲩⲏⲣ ⲃ ⲃⲓⲣ ⲉ ⲩ ⲙⲉϩ ⲗ ⲗⲁⲕⲙ . ⲡⲉϫⲁ ⲩ ⲛⲁ ϥ ϫⲉ ⲥⲁϣϥ . ⲡⲉϫⲁ ϥ ⲛⲁ ⲩ ϫⲉ ⲡⲱⲥ ϭⲉ ⲛ ⲧⲉⲧⲛ ⲛⲟⲉⲓⲉ ⲁⲛ . ⲉ ⲩ ⲉⲓ ⲇⲉ ⲉϩⲣⲁⲓ ⲉ ⲃⲏⲇⲥⲁⲓⲇⲁⲛ ⲁⲩⲱ ⲁ ⲩ ⲉⲓⲛⲉ ⲛⲁ ϥ ⲛ ⲟⲩ ⲃⲗⲗⲉ ⲁ ⲩ ⲥⲉⲡⲥⲱⲡ ϥ ⲇⲉ ϫⲉⲕⲁⲁⲥ ⲉϥⲉ ϫⲱϩ ⲉⲣⲟ ϥ ⲛⲧⲉⲣⲉ ϥ ⲁⲙⲁϩⲧⲉ ⲛⲧⲟⲟⲧ ϥ ⲙ ⲡ ⲃⲗⲗⲉ . ⲁ ϥ ⲛⲧ ϥ ⲉ ⲡ ⲃⲟⲗ ⲛ ⲧ ⲕⲱⲙⲏ . ⲁⲩⲱ ⲛⲧⲉⲣⲉ ϥ ⲛⲉϫ ⲡⲁϭⲥⲉ ⲉϩⲟⲩⲛ ϩⲛ ⲛⲉϥ ⲃⲁⲗ ⲁ ϥ ⲕⲁ ⲧⲟⲟⲧ ϥ ϩⲓϫⲱ ϥ ⲁ ϥ ϫⲛⲟⲩ ϥ ⲇⲉ ϫⲉ ⲉ ⲕ ⲛⲁⲩ ⲉ ⲟⲩ . [..] ϥ ϥⲓ ⲓⲁⲧ ϥ ⲇⲉ ⲉϩⲣⲁⲓ ⲡⲉϫⲁ ϥ ϫⲉ ϯ ⲛⲁⲩ ⲉ ⲛ ⲣⲱⲙⲉ ⲉ ⲩ ⲙⲟⲟϣⲉ ⲛ ⲧ ϩⲉ ⲛ ϩⲉⲛ ϣⲏⲛ . ⲁ ϥ ⲕⲁ ⲧⲟⲟⲧ ϥ ϩⲓϫⲛ ⲛⲉϥ ⲃⲁⲗ ⲁⲓⲁⲧ ϥ ⲥⲱⲧϥ ⲁ ϥ ⲉⲓⲱⲣϩ ⲁⲩⲱ ⲁ ϥ ⲛⲁⲩ ⲉ ⲛⲕⲁ ⲛⲓⲙ ⲕⲁⲗⲱⲥ . ⲁ ϥ ϫⲟⲟⲩ ϥ ⲉϩⲣⲁⲓ ⲉ ⲡⲉϥ ⲏⲉⲓ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲙⲡⲣ ⲃⲱⲕ ⲣⲱ ⲉϩⲟⲩⲛ ⲉ ⲧ ⲕⲱⲙⲏ . ⲓⲏⲥⲟⲩⲥ ⲁ ϥ ⲉⲓ ⲉⲃⲟⲗ ⲙⲛ ⲛⲉϥ ⲙⲁⲑⲏⲧⲏⲥ ⲉ ⲛ ⲕⲱⲙⲏ ⲛ ⲧ ⲕⲉⲥⲁⲣⲓⲁ ⲛ ⲧⲉ ⲫⲓⲗⲓⲡⲡⲟⲥ . ⲁⲩⲱ ⲉ ϥ ϩⲛ ⲧⲉ ϩⲓⲏ ⲁ ϥ ϫⲛⲟⲩ ⲛⲉϥ ⲙⲁⲑⲏⲧⲏⲥ ⲉ ϥ ϫⲱ ⲙⲙⲟ ⲥ ⲛⲁ ⲩ . ϫⲉ ⲉⲣⲉ ⲣ ⲣⲱⲙⲉ ϫⲱ ⲙⲙⲟ ⲥ ⲉⲣⲟ ⲉⲓ ϫⲉ ⲁⲛⲅ ⲛⲓⲙ . [..] ⲇⲉ ⲡⲉϫⲁ ⲩ ⲛⲁ ϥ ϫⲉ ϩⲟⲓⲛⲉ ϫⲉ ⲓⲱϩⲁⲛⲛⲏⲥ ⲡⲉ ⲡ ⲃⲁⲡⲧⲓⲥⲧⲏⲥ . ϩⲉⲛ ⲕⲟⲟⲩⲉ ϫⲉ ϩⲏⲗⲉⲓⲁⲥ ⲡⲉ . ϩⲉⲛ ⲕⲟⲟⲩⲉ ⲇⲉ ϫⲉ ⲟⲩⲁ ⲡⲉ ⲛ ⲛⲉ ⲡⲣⲟⲫⲏⲧⲏⲥ . [..] ⲇⲉ ⲁ ϥ ϫⲛⲟⲩ ⲟⲩ ϫⲉ ⲛⲧⲱⲧⲛ ⲇⲉ ⲉ ⲧⲉⲧⲛ ϫⲱ ⲙⲙⲟ ⲥ ⲉⲣⲟ ⲉⲓ ϫⲉ ⲁⲛⲅ ⲛⲓⲙ . ⲁ ϥ ⲟⲩⲱϣⲃ ⲇⲉ ⲛϭⲓ ⲡⲉⲧⲣⲟⲥ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲛⲧⲟⲕ ⲡⲉ ⲡⲉ ⲭⲣⲓⲥⲧⲟⲥ ⲁ ϥ ⲉⲡⲓⲧⲓⲙⲁ ⲛⲁ ⲩ ϫⲉⲕⲁⲁⲥ ⲛⲛⲉ ⲩ ϫⲟⲟ ⲥ ⲗ ⲗⲁⲁⲩ ⲉⲧⲃⲏⲏⲧ ϥ . ⲁ ϥ ⲁⲣⲭⲓ ⲛ ⲧⲟⲩⲛ ⲉⲓⲁⲧ ⲟⲩ ⲉⲃⲟⲗ ϫⲉ ⲡ ϣⲏⲣⲉ ⲙ ⲡ ⲣⲱⲙⲉ ⲉ ϥ ⲛⲁ ϫⲡⲓ ϣⲉⲡ ϩⲁϩ ⲛ ϩⲓⲥⲉ ⲛ ⲥⲉ ⲥⲧⲟ ϥ ⲉⲃⲟⲗ ⲛϭⲓ ⲛⲉ ⲡⲣⲉⲥⲃⲩⲧⲉⲣⲟⲥ ⲙⲛ ⲛ ⲁⲣⲭⲓⲉⲣⲉⲩⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ . ⲛ ⲥⲉ ⲙⲟⲟⲩⲧ ϥ . ⲁⲩⲱ ⲙⲛⲛⲥⲁ ϣⲟⲙⲛⲧ ⲛ ϩⲟⲟⲩ ⲛ ϥ ⲧⲱⲟⲩⲛ . ϩⲛ ⲟⲩ ⲡⲁⲣⲣⲏⲥⲓⲁ ⲛⲉ ϥ ϫⲱ ⲙ ⲡ ϣⲁϫⲉ ⲡⲉⲧⲣⲟⲥ ⲇⲉ ⲁ ϥ ϯ ⲡⲉϥ ⲟⲩⲟⲓ ⲉϩⲟⲩⲛ ⲉⲣⲟ ϥ ⲁ ϥ ⲁⲣⲭⲉⲓ ⲛ ⲉⲡⲓⲧⲓⲙⲁ ⲛⲁ ϥ . [..] ⲇⲉ ⲛⲧⲉⲣⲉ ϥ ⲕⲧⲟ ϥ ⲁⲩⲱ ⲁ ϥ ⲛⲁⲩ ⲉ ⲛⲉϥ ⲙⲁⲑⲏⲧⲏⲥ ⲁ ϥ ⲉⲡⲓⲧⲓⲙⲁ ⲙ ⲡⲉⲧⲣⲟⲥ ⲉ ϥ ϫⲱ ⲙⲙⲟ ⲥ ⲛⲁ ϥ . ϫⲉ ⲃⲱⲕ ⲉ ⲡⲁϩⲟⲩ ⲙⲙⲟ ⲓ ⲡ ⲥⲁⲧⲁⲛⲁⲥ ⲉⲃⲟⲗ ϫⲉ ⲛ ⲅ ⲙⲉⲉⲩⲉ ⲁⲛ ⲉ ⲛⲁ ⲡ ⲛⲟⲩⲧⲉ ⲁⲗⲗⲁ ⲉ ⲛⲁ ⲛ ⲣ ⲣⲱⲙⲉ . ⲛⲧⲉⲣⲉ ϥ ⲙⲟⲩⲧⲉ ⲉ ⲡ ⲙⲏⲏϣⲉ ⲙⲛ ⲛⲉϥ ⲙⲁⲑⲏⲧⲏⲥ ⲡⲉϫⲁ ϥ ⲛⲁ ⲩ ϫⲉ ⲡ ⲉⲧ ⲟⲩⲱϣ ⲉ ⲟⲩⲁϩ ϥ ⲛⲥⲱ ⲓ ⲙⲁⲣⲉ ϥ ⲁⲣⲛⲁ ⲙⲙⲟ ϥ ⲛ ϥ ϥⲓ ⲙ ⲡⲉϥ ⲥⲧⲁⲩⲣⲟⲥ ⲛ ϥ ⲟⲩⲁϩ ϥ ⲛⲥⲱ ⲉⲓ [..] ⲉⲧ ⲛⲁ ⲟⲩⲱϣ ⲅⲁⲣ ⲉ ⲛⲁϩⲙ ⲧⲉϥ ⲯⲩⲭⲏ ϥ ⲛⲁ ⲥⲟⲣⲙ ⲉⲥ . ⲡ ⲉⲧ ⲛⲁ ⲥⲱⲣⲙ ⲇⲉ ⲛ ⲧⲉϥ ⲯⲩⲭⲏ ⲉⲧⲃⲏⲏⲧ ⲙⲛ ⲡ ⲉⲩⲁⲅⲅⲉⲗⲓⲟⲛ ϥ ⲛⲁ ⲧⲟⲩϫⲟ ⲥ . ⲟⲩ ⲅⲁⲣ ⲉⲧ ⲛⲁ ϯ ϩⲏⲩ ⲙ ⲡ ⲣⲱⲙⲉ ⲉ ⲧⲣⲉ ϥ ϫⲡⲉ ⲡ ⲕⲟⲥⲙⲟⲥ ⲧⲏⲣ ϥ ⲁⲩⲱ ⲛ ϥ ϯ ⲟⲥⲉ ⲛ ⲧⲉϥ ⲯⲩⲭⲏ . ⲟⲩ ⲡ ⲉⲧⲉⲣⲉ ⲡ ⲣⲱⲙⲉ ⲛⲁ ⲧⲁⲁ ϥ ⲛ ϣⲃⲃⲓⲱ ϩⲁ ⲧⲉϥ ⲯⲩⲭⲏ . [..] ⲉⲧ ⲛⲁ ϯ ϣⲓⲡⲉ ⲅⲁⲣ ⲛⲁ ⲓ ⲙⲛ ⲛ ⲉⲧⲉ ⲛⲟⲩⲓ ⲛⲉ ϩⲛ ⲧⲉⲓ ⲅⲉⲛⲉⲁ ⲛ ⲛⲟⲉⲓⲕ . ⲁⲩⲱ ⲛ ⲣⲉϥ ⲣ ⲛⲟⲃⲉ . ⲡ ϣⲏⲣⲉ ϩⲱⲱ ϥ ⲙ ⲡ ⲣⲱⲙⲉ ⲛⲁ ϯ ϣⲓⲡⲉ ⲛⲁ ϥ ⲉϥϣⲁⲛ ⲉⲓ ϩⲙ ⲡ ⲉⲟⲟⲩ ⲙ ⲡⲉϥ ⲉⲓⲱⲧ ⲙⲛ ⲛ ⲁⲅⲅⲉⲗⲟⲥ ⲉⲧ ⲟⲩⲁⲁⲃ
ⲛⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ϩⲁⲙⲏⲛ ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲟⲩⲛ ϩⲟⲓⲛⲉ ⲛ ⲛ ⲉⲧ ⲁϩⲉ ⲣⲁⲧ ⲟⲩ ⲙ ⲡⲉⲓ ⲙⲁ ⲉ ⲛ ⲥⲉ ⲛⲁ ϫⲓ ϯⲡⲉ ⲁⲛ ⲙ ⲡ ⲙⲟⲩ ϣⲁⲛⲧ ⲟⲩ ⲛⲁⲩ ⲉ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲉ ⲁ ⲥ ⲉⲓ ϩⲛ ⲟⲩ ϭⲟⲙ . ⲙⲛⲛⲥⲁ ⲥⲟⲟⲩ ⲛ ϩⲟⲟⲩ ⲁ ϥ ϫⲓ ⲛϭⲓ ⲓⲏⲥⲟⲩⲥ ⲙ ⲡⲉⲧⲣⲟⲥ ⲛⲙ ⲓⲁⲕⲱⲃⲟⲥ ⲛⲙ ⲓⲱϩⲁⲛⲛⲏⲥ ⲁ ϥ ϫⲓⲧ ⲟⲩ ⲙ ⲙⲁⲩⲁⲁ ⲩ ⲉϫⲛ ⲟⲩ ⲧⲟⲟⲩ ⲉ ϥ ϫⲟⲥⲉ ⲁⲩⲱ ⲁ ϥ ϣⲃⲧ ϥ ϩⲓ ϩⲏ ⲙⲙⲟ ⲟⲩ ⲛⲉϥ ϩⲟⲓⲧⲉ ⲁ ⲩ ⲙⲟⲩϩ ⲉ ⲁ ⲩ ⲟⲩⲃⲁϣ ⲉⲙⲁⲧⲉ . ⲉ ⲛⲛⲉ ϣ ⲟⲩ ⲣⲁϩⲧ ⲛ ⲧⲱϭⲥ ⲧⲣⲉ ⲩ ⲡⲓⲣⲉ ϩⲓ ⲛⲁⲓ ϩⲓϫⲙ ⲡ ⲕⲁϩ . ⲁ ϥ ⲟⲩⲱⲛϩ ⲉⲣⲟ ⲟⲩ ⲛϭⲓ ϩⲏⲗⲉⲓⲁⲥ ⲛⲙ ⲙⲱⲩⲥⲏⲥ ⲉ ⲩ ϣⲁϫⲉ ⲙⲛ ⲓⲏⲥⲟⲩⲥ . ϥ ⲟⲩⲱϣⲃ ⲇⲉ ⲛϭⲓ ⲡⲉⲧⲣⲟⲥ ⲉ ϥ ϫⲱ ⲙⲙⲟ ⲥ ⲛ ⲓⲏⲥⲟⲩⲥ ϫⲉ ϩⲣⲁⲃⲃⲉⲓ ⲛⲁⲛⲟⲩ ⲥ ⲛⲁ ⲛ ⲉ ⲧⲣⲉ ⲛ ϭⲱ ⲙ ⲡⲉⲓ ⲙⲁ . ⲧⲁⲣ ⲛ ⲧⲁⲙⲓⲟ ϭⲉ ⲛ ϣⲟⲙⲧⲉ ⲛ ⲥⲕⲏⲛⲏ ⲟⲩⲉⲓ ⲛⲁ ⲕ ⲁⲩⲱ ⲟⲩⲉⲓ ⲙ ⲙⲱⲩⲥⲏⲥ ⲁⲩⲱ ⲟⲩⲉⲓ ⲛ ϩⲏⲗⲉⲓⲁⲥ . [.. .] ⲥⲟⲟⲩⲛ ⲅⲁⲣ ⲁⲛ ϫⲉ ⲉ ϥ ϫⲱ ⲙⲙⲟ ⲥ ϫⲉ ⲟⲩ . ⲁⲧ ϩⲟⲧⲉ ⲅⲁⲣ ϫⲓⲧ ⲟⲩ ⲁ ⲩ ⲕⲗⲟⲟⲗⲉ ⲡⲱⲣϣ ⲉⲃⲟⲗ ⲉϫⲱ ⲟⲩ . ⲁ ⲩ ⲥⲙⲏ ⲇⲉ ⲉⲓ ⲉⲃⲟⲗ ϩⲛ ⲧⲉ ⲕⲗⲟⲟⲗⲉ ϫⲉ ⲡⲁⲓ ⲡⲉ ⲡⲁ ϣⲏⲣⲉ ⲡⲁ ⲙⲉⲣⲓⲧ ⲥⲱⲧⲙ ⲛⲥⲱ ϥ ϩⲛ ⲟⲩ ϣⲥⲛⲉ ⲛⲧⲉⲣ ⲟⲩ ϥⲓ ⲁⲧ ⲟⲩ ⲉϩⲣⲁⲓ ⲙⲡ ⲟⲩ ⲛⲁⲩ ⲉ ⲕⲉ ⲗⲁⲁⲩ ⲛⲙⲙⲁ ⲩ ⲛⲥⲁ ⲓⲏⲥⲟⲩⲥ ⲙⲁⲩⲁⲁ ϥ . [..] ⲩ ⲛⲏⲩ ⲇⲉ ⲉ ⲡ ⲉⲥⲏⲧ ϩⲓϫⲛ ⲡ ⲧⲟⲟⲩ . ⲁ ϥ ϩⲱⲛ ⲉⲧⲟⲟⲧ ⲟⲩ ϫⲉⲕⲁⲁⲥ ⲉ ⲛⲛⲉ ⲩ ⲧⲁⲩⲉ ⲛ ⲉⲛⲧ ⲁ ⲩ ⲛⲁⲩ ⲉⲣⲟ ⲟⲩ ⲉ ⲗⲁⲁⲩ . ⲉⲓⲙⲏⲧⲓ ⲉⲣϣⲁⲛ ⲡ ϣⲏⲣⲉ ⲙ ⲡ ⲣⲱⲙⲉ ⲧⲱⲟⲩⲛ ⲉⲃⲟⲗ ϩⲛ ⲛ ⲉⲧ ⲙⲟⲟⲩⲧ [...] ⲁ ⲩ ϫⲛⲟⲩ ϥ ⲉ ⲩ ϫⲱ ⲙⲙⲟ ⲥ ϫⲉ ⲉⲧⲃⲉ ⲟⲩ ⲛⲉ ⲅⲣⲁⲙⲙⲁⲧⲉⲩⲥ ⲥⲉ ϫⲱ ⲙⲙⲟ ⲥ ϫⲉ ϩⲏⲗⲉⲓⲁⲥ ϥ ⲛⲁ ϫⲡⲓⲉ ⲓ ⲛ ϣⲟⲣⲡ ⲛⲧⲟϥ ⲇⲉ ⲡⲉϫⲁ ϥ ⲛⲁ ⲩ ϫⲉ ϩⲏⲗⲉⲓⲁⲥ ⲙⲉⲛ ⲉϥϣⲁⲛ ⲉⲓ ϥ ⲛⲁ ϫⲉⲕ ϩⲱⲃ ⲛⲓⲙ ⲉⲃⲟⲗ ⲁⲩⲱ ⲡⲱⲥ ⲛⲧ ⲁ ⲩ ⲥϩⲁⲓ ⲉϫⲙ ⲡ ϣⲏⲣⲉ ⲙ ⲡ ⲣⲱⲙⲉ ϫⲉⲕⲁⲁⲥ ⲉϥⲉ ϣⲉⲡ ϩⲁϩ ⲛ ϩⲓⲥⲉ ⲛ ⲥⲉ ⲥⲟϣ ϥ . ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲡ ⲕⲉ ϩⲏⲗⲉⲓⲁⲥ ⲁ ϥ ⲉⲓ ⲁⲩⲱ ⲁ ⲩ ⲉⲓⲣⲉ ⲛⲁ ϥ ⲛ ⲛ ⲉⲛⲧ ⲁ ⲩ ⲟⲩⲁϣ ⲟⲩ . ⲕⲁⲧⲁ ⲧ ϩⲉ ⲉⲛⲧ ⲁ ⲩ ⲥϩⲁⲓ ⲉⲧⲃⲏⲏⲧ ϥ . ⲛⲧⲉⲣ ⲟⲩ ⲉⲓ ⲉ ⲣⲁⲧ ⲟⲩ ⲛ ⲙ ⲙⲁⲑⲏⲧⲏⲥ ⲁ ⲩ ⲛⲁⲩ ⲉ ⲩ ⲛⲟϭ ⲙ ⲙⲏⲏϣⲉ ϩⲙ ⲡⲉⲩ ⲕⲱⲧⲉ ⲁⲩⲱ ϩⲉⲛ ⲅⲣⲁⲙⲙⲁⲧⲉⲩⲥ ⲉ ⲩ ϯ ⲧⲱⲛ ⲛⲙⲙⲁ ⲩ [. .. ....] ⲇⲉ ⲛⲧⲉⲣⲉ ⲡ ⲙⲏⲏϣⲉ ⲧⲏⲣ ϥ ⲛⲁⲩ ⲉⲣⲟ ϥ ⲁ ⲩ ϣⲧⲟⲣⲧⲣ ⲁⲩⲱ ⲁ ⲩ ⲡⲱⲧ ⲉⲣⲁⲧ ϥ ⲉ ⲁⲥⲡⲁⲍⲉ ⲙⲙⲟ ϥ [.] ϥ ϫⲛⲟⲩ ⲟⲩ ⲇⲉ ϫⲉ ⲉ ⲧⲉⲧⲛ ϯ ⲧⲱⲛ ⲉⲧⲃⲉ ⲟⲩ ⲙⲛ ⲛⲉⲧⲛ ⲉⲣⲏⲩ . ⲁ ϥ ⲟⲩⲱϣⲃ ⲛⲁ ϥ ⲛϭⲓ ⲟⲩⲁ ⲉⲃⲟⲗ ϩⲙ ⲡ ⲙⲏⲏϣⲉ ⲉ ϥ ϫⲱ ⲙⲙⲟ ⲥ ϫⲉ ⲡ ⲥⲁϩ ⲁ ⲓ ⲛ ⲡⲁ ϣⲏⲣⲉ ⲉⲣⲁⲧ ⲕ ⲉⲣⲉ ⲟⲩ ⲡⲛⲉⲩⲙⲁ ⲛ ⲙⲡⲟ ⲛⲙⲙⲁ ϥ . ⲡ ⲙⲁ ⲉⲧ ϥ ⲛⲁ ⲧⲁϩⲟ ϥ ϣⲁ ϥ ⲣⲁϩⲧ ϥ ⲉ ⲡ ⲕⲁϩ ⲛ ϥ ⲧⲁⲩⲉ ⲥϩⲃⲏⲓⲧⲉ ⲉⲃⲟⲗ ⲛ ϥ ϩⲣⲁϫⲣⲉϫ ⲛ ⲛⲉϥ ⲟⲃϩⲉ ⲛ ϥ ⲧⲱⲥ . ⲁ ⲓ ϫⲟⲟ ⲥ ϭⲉ ⲛ ⲛⲉⲕ ⲙⲁⲑⲏⲧⲏⲥ ϫⲉ ⲉⲩⲉ ⲛⲟϫ ϥ ⲉⲃⲟⲗ ⲁⲩⲱ ⲙⲡ ⲟⲩ ϣ ⲛⲟϫ ϥ . [....] ⲇⲉ ⲁ ϥ ⲟⲩⲱϣⲃ ⲉ ϥ ϫⲱ ⲙⲙⲟ ⲥ ⲛⲁ ⲩ . ϫⲉ ⲱ ⲧ ⲅⲉⲛⲉⲁ ⲛ ⲁⲧ ⲛⲁϩⲧⲉ ϣⲁ ⲧ ⲛⲁⲩ ⲉ ⲓ ⲛⲁ ϣⲱⲡⲉ ⲛⲙⲙⲏ ⲧⲛ . ϣⲁ ⲧ ⲛⲁⲩ ⲉ ⲓ ⲛⲁ ⲁⲛⲉⲭⲉ ⲙⲙⲱ ⲧⲛ ⲁⲩⲉⲓⲥ ϥ ⲛⲁ ⲓ . ⲁ ϥ ϫⲓⲧ ϥ ⲛⲁ ϥ . ⲛⲧⲉⲣⲉ ϥ ⲛⲁⲩ ⲇⲉ ⲉⲣⲟ ϥ ⲛϭⲓ ⲡⲉ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ . ⲛ ⲧⲉ ⲩⲛⲟⲩ ⲁ ϥ ⲣⲁϩⲧ ⲡ ⲣⲱⲙⲉ ⲉ ⲡ ⲕⲁϩ ⲁⲩⲱ ⲛⲧⲉⲣⲉ ϥ ϩⲉ ⲁ ϥ ϩⲓⲧⲉ ϩⲓ ⲡ ⲉⲥⲏⲧ ⲉ ϥ ⲧⲁⲩⲉ ⲥⲃⲏⲓⲧⲉ ⲉⲃⲟⲗ . [.] ϥ ϫⲛⲟⲩ ⲡⲉϥ ⲉⲓⲱⲧ ⲇⲉ ϫⲉ ⲉⲓⲥ ⲁⲟⲩⲏⲣ ⲛ ⲟⲩⲟⲉⲓϣ ϫⲓ ⲛⲧ ⲁ ⲡⲁⲉⲓ ⲧⲁϩⲟ ϥ ⲛⲧⲟϥ ⲇⲉ ⲡⲉϫⲁ ϥ ϫⲉ ϫⲓⲛ ⲧⲉϥ ⲙⲛⲧ ⲕⲟⲩⲉⲓ . ⲛ ϩⲁϩ ⲛ ⲥⲟⲡ ⲁ ϥ ⲛⲟϫ ϥ ⲉ ⲡ ⲕⲱϩⲧ ⲁⲩⲱ ⲉ ⲡ ⲙⲟⲟⲩ ϫⲉ ⲉϥⲉ ⲙⲟⲟⲩⲧ ϥ . ⲁⲗⲗⲁ ⲃⲟⲏⲑⲉⲓ ⲉⲣⲟ ⲛ ϩⲙ ⲡ ⲉⲧ ⲕ ⲛⲁ ϣⲁⲁ ϥ ⲉ ⲕ ϣⲛ ϩⲧⲏ ⲕ ϩⲁⲣⲟ ⲛ . [..] ⲇⲉ ⲡⲉϫⲁ ϥ ⲛⲁ ϥ ϫⲉ ⲉ ϫⲟⲟ ⲥ ϫⲉ ⲡ ⲉⲧ ⲕ ⲛⲁ ϣⲁⲁ ϥ . ⲟⲩⲛ ϭⲟⲙ ⲉ ϩⲱⲃ ⲛⲓⲙ ⲙ ⲡ ⲉⲧ ⲡⲓⲥⲧⲉⲩⲉ . [. .. ....] ⲇⲉ ⲁ ϥ ϫⲓ ϣⲕⲁⲕ ⲉⲃⲟⲗ ⲛϭⲓ ⲡ ⲓⲱⲧ ⲙ ⲡ ϣⲏⲣⲉ ϣⲏⲙ ⲉ ϥ ϫⲱ ⲙⲙⲟ ⲥ ϫⲉ ϯ ⲡⲓⲥⲧⲉⲩⲉ ⲃⲟⲏⲑⲉⲓ ⲉ ⲧⲁ ⲙⲛⲧ ⲁⲧ ⲛⲁϩⲧⲉ . [.....] ϥ ⲛⲁⲩ ⲇⲉ ⲛϭⲓ ⲓⲏⲥⲟⲩⲥ ϫⲉ ⲡ ⲙⲏⲏϣⲉ ⲡⲏⲧ ⲉⲣⲁⲧ ϥ ⲁ ϥ ⲉⲡⲓⲧⲓⲙⲁ ⲙ ⲡⲉ ⲡⲛⲉⲩⲙⲁ ⲛ ⲁⲕⲁⲑⲁⲣⲧⲟⲛ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲡⲉ ⲡⲛⲉⲩⲙⲁ ⲛ ⲙⲡⲟ ⲁⲩⲱ ⲛ ⲁⲗ ⲁⲛⲟⲕ ⲡⲉ ⲉⲧ ⲟⲩⲉϩ ⲥⲁϩⲛⲉ ⲛⲁ ⲕ ϫⲉ ⲁⲙⲟⲩ ⲉⲃⲟⲗ ⲙⲙⲟ ϥ ⲛ ⲅ ⲧⲙ ⲕⲟⲧ ⲕ ⲉ ⲃⲱⲕ ⲉϩⲟⲩⲛ ⲉⲣⲟ ϥ [......] ϥ ϫⲓ ϣⲕⲁⲕ ⲇⲉ ⲉⲃⲟⲗ ⲁⲩⲱ ⲁ ϥ ⲣⲁϩⲧ ϥ ϩⲓ ⲡ ⲕⲁϩ . ⲁ ϥ ⲉⲓ ⲉⲃⲟⲗ ⲙⲙⲟ ϥ . ⲁⲩⲱ ⲁ ϥ ⲣ ⲑ ⲉ ⲛ ⲛ ⲉⲧ ⲙⲟⲟⲩⲧ ϩⲱⲥⲧⲉ ⲛⲧⲉ ⲟⲩ ⲙⲏⲏϣⲉ ϫⲟⲟ ⲥ ϫⲉ ⲁ ϥ ⲙⲟⲩ . [..] ⲇⲉ ⲁ ϥ ⲁⲙⲁϩⲧⲉ ⲛ ⲧⲉϥ ϭⲓϫ ⲁ ϥ ⲧⲟⲩⲛⲟⲥ ϥ ⲁ ϥ ⲁϩⲉ ⲣⲁⲧ ϥ . ⲛⲧⲉⲣⲉ ϥ ⲃⲱⲕ ⲉϩⲟⲩⲛ ⲉ ⲡ ⲏⲉⲓ . ⲁ ⲛⲉϥ ⲙⲁⲑⲏⲧⲏⲥ ϫⲛⲟⲩ ϥ ⲛⲥⲁ ⲩ ⲥⲁ . ϫⲉ ⲉⲧⲃⲉ ⲟⲩ ⲁⲛⲟⲛ ⲙⲡ ⲛ ⲉϣ ⲛⲟϫ ϥ ⲉⲃⲟⲗ . [....] ϥ ⲇⲉ ⲛⲁ ⲩ ϫⲉ ⲡⲁⲓ ⲅⲉⲛⲟⲥ ⲙⲉ ⲩ ⲉϣ ⲛⲟϫ ϥ ⲉⲃⲟⲗ ⲉⲓⲙⲏⲧⲓ ϩⲙ ⲡⲉ ϣⲗⲏⲗ ⲛⲙ ⲧ ⲛⲏⲥⲧⲓⲁ . ⲛⲧⲉⲣ ⲟⲩ ⲉⲓ ⲉⲃⲟⲗ ⲙ ⲡ ⲙⲁ ⲉⲧ ⲙⲙⲁⲩ ⲁ ⲩ ⲃⲱⲕ ⲉⲃⲟⲗ ϩⲛ ⲧ ⲅⲁⲗⲓⲗⲁⲓⲁ . ⲁⲩⲱ ⲛⲉ ϥ ⲟⲩⲱϣ ⲁⲛ ⲉ ⲧⲣⲉ ⲗⲁⲁⲩ ⲉⲓⲙⲉ [..] ϥ ⲧⲥⲁⲃⲟ ⲅⲁⲣ ⲛ ⲛⲉϥ ⲙⲁⲑⲏⲧⲏⲥ ⲉ ϥ ϫⲱ ⲙⲙⲟ ⲥ ϫⲉ ⲡ ϣⲏⲣⲉ ⲙ ⲡ ⲣⲱⲙⲉ ⲥⲉ ⲛⲁ ⲧⲁⲁ ϥ ⲉϩⲣⲁⲓ ⲉⲧⲟⲟⲧ ⲟⲩ ⲛ ⲣ ⲣⲱⲙⲉ ⲛ ⲥⲉ ⲙⲟⲩⲟⲩⲧ ϥ ⲁⲩⲱ ⲉϥϣⲁⲛ ⲙⲟⲩ ⲙⲙⲛⲛⲥⲁ ϣⲟⲙⲛⲧ ⲛ ϩⲟⲟⲩ ϥ ⲛⲁ ⲧⲱⲟⲩⲛ . [.....] ⲇⲉ ⲙⲡ ⲟⲩ ⲉⲓⲙⲉ ⲉ ⲡ ϣⲁϫⲉ ⲁⲩⲱ ⲛⲉ ⲩ ⲣ ϩⲟⲧⲉ ⲉ ϫⲛⲟⲩ ϥ [.] ⲩ ⲉⲓ ⲇⲉ ⲉϩⲣⲁⲓ ⲉ ⲕⲁⲡⲁⲣⲛⲁⲟⲩⲙ ⲁⲩⲱ ⲛⲧⲉⲣⲉ ϥ ⲃⲱⲕ ⲉϩⲟⲩⲛ ⲉ ⲡ ⲏⲉⲓ ⲁ ϥ ϫⲛⲟⲩ ⲟⲩ ϫⲉ ⲉⲣⲉ ⲧⲛ ϣⲁϫⲉ ⲙⲛ ⲛⲉⲧⲛ ⲉⲣⲏⲩ ϩⲛ ⲧⲉ ϩⲓⲏ ⲉⲧⲃⲉ ⲟⲩ . [....] ⲇⲉ ⲁ ⲩ ⲕⲁ ⲣⲱ ⲟⲩ ⲛⲉ ⲩ ϣⲁϫⲉ ⲅⲁⲣ ⲙⲛ ⲛⲉⲩ ⲉⲣⲏⲩ ϩⲛ ⲧⲉ ϩⲓⲏ ϫⲉ ⲛⲓⲙ ⲡⲉ ⲡ ⲛⲟϭ ⲉⲧ ⲛϩⲏⲧ ⲟⲩ . [......] ϥ ϩⲙⲟⲟⲥ ⲇⲉ ⲉϩⲣⲁⲉⲓ ⲁ ϥ ⲙⲟⲩⲧⲉ ⲉ ⲡ ⲙⲛⲧ ⲥⲛⲟⲟⲩⲥ ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲡ ⲉⲧ ⲟⲩⲱϣ ⲉ ⲣ ⲛⲟϭ ⲛϩⲏⲧ ⲧⲏⲩⲧⲛ ⲉ ϥ ⲛⲁ ⲣ ⲕⲟⲩⲓ ⲉ ⲟⲩⲟⲛ ⲛⲓⲙ . ⲁⲩⲱ ⲛ ϥ ⲇⲓⲁⲕⲟⲛⲓ ⲟⲩⲟⲛ ⲛⲓⲙ . ⲛⲧⲉⲣⲉ ϥ ϫⲓ ⲛ ⲟⲩ ϣⲏⲣⲉ ϣⲏⲙ ⲁ ϥ ⲧⲁϩⲟ ϥ ⲉⲣⲁⲧ ϥ ϩⲛ ⲧⲉⲩ ⲙⲏⲧⲉ ⲁⲩⲱ ⲛⲧⲉⲣⲉ ϥ ⲕⲧⲉ ⲧⲟⲟⲧ ϥ ⲉⲣⲟ ϥ ⲡⲉϫⲁ ϥ ⲛⲁ ⲩ ⲡ ⲉⲧ ⲛⲁ ϣⲱⲡ ⲉⲣⲟ ϥ ⲛ ⲟⲩⲁ ⲛ ⲧ ϩⲉ ⲛ ⲛⲓ ϣⲏⲣⲉ ϣⲏⲙ ϩⲙ ⲡⲁ ⲣⲁⲛ ⲁⲛⲟⲕ ⲡ ⲉⲧ ϥ ⲛⲁ ϣⲟⲡ ⲧ ⲉⲣⲟ ϥ . ⲁⲩⲱ ⲡ ⲉⲧ ⲛⲁ ϣⲟⲡ ⲧ ⲉⲣⲟ ϥ ⲛ ⲁⲛⲟⲕ ⲁⲛ ⲡ ⲉⲧ ϥ ⲛⲁ ϣⲟⲡ ⲧ ⲉⲣⲟ ϥ ⲁⲗⲗⲁ ⲡ ⲉⲛⲧ ⲁ ϥ ⲧⲛⲛⲟⲟⲩ ⲧ . [....] ⲓⲱϩⲁⲛⲛⲏⲥ ⲛⲁ ϥ ϫⲉ ⲡ ⲥⲁϩ ⲁ ⲛ ⲛⲁⲩ ⲉ ⲟⲩⲁ ⲉ ϥ ⲛⲉϫ ⲇⲁⲓⲙⲱⲛⲓⲟⲛ ⲉⲃⲟⲗ ϩⲙ ⲡⲉⲕ ⲣⲁⲛ ⲁⲩⲱ ⲁ ⲛ ⲕⲱⲗⲩ ⲙⲙⲟ ϥ ⲉⲃⲟⲗ ϫⲉ ⲛ ϥ ⲙⲟⲟϣⲉ ⲁⲛ ⲛⲙⲙⲁ ⲛ . [......] ⲇⲉ ⲡⲉϫⲁ ϥ ⲛⲁ ⲩ ϫⲉ ⲙⲡⲣ ⲕⲱⲗⲩ ⲙⲙⲟ ϥ . ⲙⲙⲛ ⲗⲁⲁⲩ ⲅⲁⲣ ⲉ ϥ ⲛⲁ ⲉⲓⲣⲉ ⲛ ⲟⲩ ϭⲟⲙ ϩⲙ ⲡⲁ ⲣⲁⲛ ⲉ ϥ ⲛⲁ ϭⲙ ⲧⲁⲭⲩ ⲉ ϫⲉ ⲡⲁ ⲡ ⲉⲑ ⲟⲟⲩ [.] ⲉⲧⲉ ⲛ ϥ ϯ ⲅⲁⲣ ⲁⲛ ⲛⲙⲙⲁ ⲛ ⲉ ϥ ϯ ⲉϫⲱ ⲛ [.] ⲉⲧ ⲛⲁ ⲧⲥⲉ ⲧⲏⲛⲟⲩ ⲅⲁⲣ ⲛ ⲟⲩ ⲁⲡⲟⲧ ⲙ ⲙⲟⲟⲩ ϩⲙ ⲡⲁ ⲣⲁⲛ ϫⲉ ⲛⲧⲉⲧⲛ ⲛⲁ ⲡⲉ ⲭⲣⲓⲥⲧⲟⲥ ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲛ ϥ ⲛⲁ ⲥⲱⲣⲙ ⲁⲛ ⲙ ⲡⲉϥ ⲃⲉⲕⲉ . ⲡ ⲉⲧ ⲛⲁ ⲥⲕⲁⲛⲇⲁⲗⲓⲍⲉ ⲛ ⲟⲩⲁ ⲛ ⲛⲁⲓ ⲕⲟⲩⲉⲓ ⲉⲧ ⲡⲓⲥⲧⲉⲩⲉ ⲉⲣⲟ ⲉⲓ ⲛⲁⲛⲟⲩ ⲥ ⲛⲁ ϥ ⲛ ϩⲟⲩⲟ ⲉⲛⲉ ⲩⲛ ⲟⲩ ⲱⲛⲉ ⲛ ⲥⲓⲕⲉ ⲁϣⲉ ⲉ ⲡⲉϥ ⲙⲁⲕϩ ⲛ ⲥⲉ ⲛⲟϫ ϥ ⲉ ⲧⲉ ⲑⲁⲗⲁⲥⲥⲁ ⲉⲣϣⲁⲛ ⲧⲉⲕ ϭⲓϫ ⲥⲕⲁⲛⲇⲁⲗⲓⲍⲉ ⲙⲙⲟ ⲕ ϣⲁⲁⲧ ⲥ ⲉⲃⲟⲗ ⲙⲙⲟ ⲕ ⲛⲁⲛⲟⲩ ⲥ ⲛⲁ ⲕ ⲉ ⲃⲱⲕ ⲉϩⲟⲩⲛ ⲉ ⲡ ⲱⲛϩ ⲉ ⲕ ⲟ ⲛ ϭⲁⲛⲁϩ ⲉ ϩⲟⲩ ⲉⲣⲟ ⲥ ⲉⲣⲉ ϭⲓϫ ⲥⲛⲧⲉ ⲙⲙⲟ ⲕ ⲛ ⲅ ⲃⲱⲕ ⲉ ⲧ ⲅⲉϩⲉⲛⲛⲁ ⲉ ⲧ ⲥⲁⲧⲉ ⲉ ⲙⲉ ⲥ ϫⲉⲛⲁ . [...] ⲉⲣϣⲁⲛ ⲧⲉⲕ ⲟⲩⲉⲣⲏⲧⲉ ⲥⲕⲁⲛⲇⲁⲗⲓⲍⲉ ⲙⲙⲟ ⲕ ϣⲁⲁⲧ ⲥ ⲉⲃⲟⲗ ⲙⲙⲟ ⲕ ⲛⲁⲛⲟⲩ ⲥ ⲛⲁ ⲕ ⲉ ⲃⲱⲕ ⲉϩⲟⲩⲛ ⲉ ⲡ ⲱⲛϩ ⲉ ⲕ ⲟ ⲛ ϭⲁⲗⲉ ⲉ ϩⲟⲩ ⲉⲣⲟ ⲥ ⲉⲣⲉ ⲟⲩⲉⲣⲏⲧⲉ ⲥⲛⲧⲉ ⲙⲙⲟ ⲕ ⲛ ⲥⲉ ⲛⲟϫ ⲕ ⲉ ⲧ ⲅⲉϩⲉⲛⲛⲁ [...] ⲉⲣϣⲁⲛ ⲡⲉⲕ ⲃⲁⲗ ⲥⲕⲁⲛⲇⲁⲗⲓⲍⲉ ⲙⲙⲟ ⲕ ⲡⲟⲣⲕ ϥ ⲛ ⲅ ⲛⲟϫ ϥ ⲉⲃⲟⲗ ⲙⲙⲟ ⲕ ⲛⲁⲛⲟⲩ ⲥ ⲛⲁ ⲕ ⲉ ⲃⲱⲕ ⲉϩⲟⲩⲛ ⲉ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ϩⲛ ⲟⲩ ⲃⲁⲗ ⲟⲩⲱⲧ ⲉ ϩⲟⲩ ⲉⲣⲟ ⲥ ⲉⲣⲉ ⲃⲁⲗ ⲥⲛⲁⲩ ⲙⲙⲟ ⲕ ⲛ ⲥⲉ ⲛⲟϫ ⲕ ⲉ ⲧ ⲅⲉϩⲉⲛⲛⲁ [.] ⲙⲁ ⲉⲧⲉ ⲙ ⲡⲉⲩ ϥⲛⲧ ⲛⲁ ⲙⲟⲩ ⲁⲛ . ⲁⲩⲱ ⲧⲉⲩ ⲥⲁⲧⲉ ⲛ ⲥ ⲛⲁ ϫⲉⲛⲁ ⲁⲛ . [....] ⲅⲁⲣ ⲛⲓⲙ ⲥⲉ ⲛⲁ ϫⲟⲕⲣ ⲟⲩ ϩⲛ ⲧ ⲥⲁⲧⲉ . [.....] ⲡⲉ ϩⲙⲟⲩ ⲉⲣϣⲁⲛ ⲡⲉ ϩⲙⲟⲩ ⲇⲉ ⲃⲁⲁⲃⲉ ⲉ ⲧⲉⲧ ⲛⲁ ϫⲟⲕⲣ ⲉϥ ϩⲛ ⲟⲩ . ⲕⲁ ϩⲙⲟⲩ ϩⲣⲁⲓ ⲛϩⲏⲧ ⲧⲏⲩⲧⲛ . ⲛⲧⲉⲧⲛ ⲣ ⲉⲓⲣⲏⲛⲏ ⲙⲛ ⲛⲉⲧⲛ ⲉⲣⲏⲩ .
ⲛⲧⲉⲣⲉ ϥ ⲡⲱⲱⲛⲉ ⲉⲃⲟⲗ ⲙ ⲡ ⲙⲁ ⲉⲧ ⲙⲙⲁⲩ ⲁ ϥ ⲉⲓ ⲉϩⲣⲁⲓ ⲉ ⲛ ⲧⲟϣ ⲛ ⲧ ⲓⲟⲩⲇⲁⲓⲁ ⲙⲛ ⲡⲉ ⲕⲣⲟ ⲙ ⲡ ⲓⲟⲣⲇⲁⲛⲏⲥ ⲁ ⲡ ⲙⲏⲏϣⲉ ⲟⲛ ⲥⲱⲟⲩϩ ⲉⲣⲟ ϥ ⲁⲩⲱ ⲕⲁⲧⲁ ⲧ ϩⲉ ⲉ ϣⲁ ϥ ⲁⲁ ⲥ ⲁ ϥ ϯ ⲥⲃⲱ ⲟⲛ ⲛⲁ ⲩ [.] ⲩ ϫⲛⲟⲩ ϥ - ϫⲉ ⲉⲛⲉ ⲉⲝⲉⲥⲧⲉⲓ ⲙ ⲡ ⲣⲱⲙⲉ ⲉ ⲛⲉϫ ⲧⲉϥ ⲥϩⲓⲙⲉ ⲉⲃⲟⲗ . ⲉ ⲩ ⲡⲉⲓⲣⲁⲍⲉ ⲙⲙⲟ ϥ . [....] ⲇⲉ ⲁ ϥ ⲟⲩⲱϣⲃ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲟⲩ ⲡⲉ ⲛⲧ ⲁ ⲙⲱⲩⲥⲏⲥ ϩⲟⲛ ϥ ⲉⲧⲟⲧ ⲧⲏⲩⲧⲛ . [.....] ⲇⲉ ⲡⲉϫⲁ ⲩ ϫⲉ ⲁ ⲙⲱⲩⲥⲏⲥ ϯ ⲑ ⲉ ⲛⲁ ⲛ ⲉ ϯ ⲟⲩ ϫⲱⲱⲙⲉ ⲛⲁ ⲩ ⲛ ⲧⲟⲩⲓⲟ ⲁⲩⲱ ⲉ ⲛⲟϫ ⲟⲩ ⲉⲃⲟⲗ . ⲇⲉ ⲡⲉϫⲁ ϥ ⲛⲁ ⲩ ϫⲉ ⲡⲣⲟⲥ ⲡⲉⲧⲛ ⲛϣⲟⲧ ⲛ ϩⲏⲧ ⲁ ⲙⲱⲩⲥⲏⲥ ⲥⲉϩ ⲧⲉⲓ ⲉⲛⲧⲟⲗⲏ ⲛⲏ ⲧⲛ . ⲧⲉ ϩⲟⲩⲓⲧⲉ ⲇⲉ ⲙ ⲡϥ ⲥⲱⲛⲧ . ⲟⲩ ϩⲟⲟⲩⲧ ⲛⲙ ⲟⲩ ⲥϩⲓⲙⲉ ⲁ ϥ ⲧⲁⲙⲓⲟ ⲟⲩ ⲡⲁⲓ ⲉⲣⲉ ⲡ ⲣⲱⲙⲉ ⲛⲁ ⲕⲁ ⲡⲉϥ ⲉⲓⲱⲧ ⲛⲥⲱ ϥ ⲛⲙ ⲧⲉϥ ⲙⲁⲁⲩ ⲛ ϥ ⲧⲱϭⲉ ⲙⲙⲟ ϥ ⲉ ⲧⲉϥ ⲥϩⲓⲙⲉ ⲥⲉ ϣⲱⲡⲉ ⲙ ⲡⲉ ⲥⲛⲁⲩ ⲉ ⲩ ⲥⲁⲣⲝ ⲟⲩⲱⲧ ⲉⲛⲧ ⲁ ⲡ ⲛⲟⲩⲧⲉ ϭⲉ ⲁⲁ ϥ ⲛ ⲟⲩⲁ ⲛ ⲟⲩⲱⲧ ⲙⲡⲣⲧⲣⲉ ⲣⲱⲙⲉ ⲡⲟⲣϫ ϥ . ⲛⲧⲉⲣⲉ ϥ ⲃⲱⲕ ⲉϩⲟⲩⲛ ⲉ ⲡ ⲏⲉⲓ ⲙ ⲙⲁⲑⲏⲧⲏⲥ ⲟⲛ ⲁ ⲩ ϫⲛⲟⲩ ϥ ⲉ ⲡⲁⲓ ϣⲁϫⲉ . ⲡⲉϫⲁ ϥ ⲛⲁ ⲩ ϫⲉ ⲡ ⲉⲧ ⲛⲁ ⲛⲟⲩϫⲉ ⲉⲃⲟⲗ ⲛ ⲧⲉϥ ⲥϩⲓⲙⲉ ⲛ ϥ ϩⲙⲟⲟⲥ ⲛⲙ ⲕⲉⲧⲉ ⲉ ϥ ⲣ ⲛⲟⲉⲓⲕ ⲉϫⲱ ⲥ . ϩⲱⲱⲥ ⲉⲥϣⲁⲛ ⲕⲁ ⲡⲉⲥ ϩⲁⲉⲓ ⲛⲥⲱ ⲥ ⲛ ⲥ ϩⲙⲟⲟⲥ ⲛⲙ ⲕⲉ ⲩⲁ ⲥ ⲣ ⲛⲟⲓⲕ . ⲁ ⲩ ⲉⲓⲛⲉ ⲛⲁ ϥ ⲛ ϩⲉⲛ ϣⲏⲣⲉ ⲕⲟⲩⲓ ϫⲉⲕⲁⲁⲥ ⲉϥⲉ ⲕⲁ ⲧⲟⲟⲧ ϥ ϩⲓϫⲱ ⲟⲩ . ⲙ ⲙⲁⲑⲏⲧⲏⲥ ⲇⲉ ⲁ ⲩ ⲛⲟϣⲡ ⲟⲩ . ⲇⲉ ⲛⲧⲉⲣⲉ ϥ ⲛⲁⲩ ⲁ ϥ ϭⲛⲁⲧ ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲕⲁ ⲛ ϣⲏⲣⲉ ⲕⲟⲩⲓ ⲉ ⲧⲣⲉ ⲩ ⲉⲓ ⲛⲁ ⲓ ⲁⲩⲱ ⲙⲡⲣ ⲛⲟϣⲡ ⲟⲩ ⲧⲁ ϩⲟⲓⲛⲉ ⲅⲁⲣ ⲛ ⲧⲉⲓ ⲙⲓⲛⲉ ⲧⲉ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲡ ⲉⲧⲉ ⲛ ϥ ⲛⲁ ϣⲱⲡ ⲁⲛ ⲉⲣⲟ ϥ ⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲛ ⲧ ϩⲉ ⲛ ⲟⲩ ϣⲏⲣⲉ ⲕⲟⲩⲓ ⲛⲛⲉ ϥ ⲃⲱⲕ ⲉϩⲟⲩⲛ ⲉⲣⲟ ⲥ ⲛⲧⲉⲣⲉ ϥ ϣⲉⲡ ϣⲱⲡ ⲟⲩ ⲁ ϥ ⲥⲙⲟⲩ ⲉⲣⲟ ⲟⲩ ⲉ ⲁ ϥ ⲕⲁ ⲧⲟⲟⲧ ϥ ϩⲓϫⲱ ⲟⲩ . ⲛⲧⲉⲣⲉ ϥ ⲉⲓ ⲉⲃⲟⲗ ⲉ ⲧⲉ ϩⲓⲏ ⲁ ⲟⲩⲁ ⲡⲱⲧ ⲁ ϥ ⲡⲁϩⲧ ϥ ϩⲓϩⲏ ⲙⲙⲟ ϥ ⲁⲩⲱ ⲁ ϥ ϫⲛⲟⲩ ϥ ⲉ ϥ ϫⲱ ⲙⲙⲟ ⲥ ϫⲉ ⲡ ⲥⲁϩ ⲛ ⲁⲅⲁⲑⲟⲥ ⲟⲩ ⲡⲉ ϯ ⲛⲁ ⲁⲁ ϥ ϫⲉ ⲉ ⲓ ⲉ ⲕⲗⲏⲣⲟⲛⲟⲙⲓ ⲙ ⲡ ⲱⲛϩ ϣⲁ ⲉⲛⲉϩ . ⲇⲉ ⲡⲉϫⲁ ϥ ⲛⲁ ϥ ϫⲉ ⲁϩⲣⲟ ⲕ ⲕ ϫⲱ ⲙⲙⲟ ⲥ ⲉⲣⲟ ⲓ ϫⲉ ⲡ ⲁⲅⲁⲑⲟⲥ ⲙⲙⲛ ⲁⲅⲁⲑⲟⲥ ⲛⲥⲁ ⲡ ⲛⲟⲩⲧⲉ ⲙⲁⲩⲁⲁ ϥ . ⲉⲛⲧⲟⲗⲏ ⲕ ⲥⲟⲟⲩⲛ ⲙⲙⲟ ⲟⲩ ϫⲉ ⲙⲡⲣ ϩⲱⲧⲃ ⲙⲡⲣ ⲣ ⲛⲟⲉⲓⲕ ⲙⲡⲣ ϫⲓⲟⲩⲉ ⲙⲡⲣ ⲣ ⲙⲛⲧⲣⲉ ⲛ ⲛⲟⲩϫ ⲙⲡⲣ ϥⲱϭⲉ ⲧ ⲙⲁⲉⲓⲉ ⲡⲉⲕ ⲉⲓⲱⲧ ⲛⲙ ⲧⲉⲕ ⲙⲁⲁⲩ . ⲇⲉ ⲡⲉϫⲁ ϥ ⲛⲁ ϥ ϫⲉ ⲡ ⲥⲁϩ ⲛⲁⲓ ⲧⲏⲣ ⲟⲩ ⲁ ⲓ ϩⲁⲣⲉϩ ⲉⲣⲟ ⲟⲩ ϫⲓⲛⲧⲁ ⲙⲛⲧ ⲕⲟⲩⲓ . ⲇⲉ ⲛⲧⲉⲣⲉ ϥ ϭⲱϣⲧ ⲉϩⲟⲩⲛ ⲉϩⲣⲁ ϥ ⲁ ϥ ⲙⲉⲣⲓⲧ ϥ . ⲁⲩⲱ ⲡⲉϫⲁ ϥ ⲛⲁ ϥ ϫⲉ ⲕ ϣⲁⲁⲧ ⲛ ⲕⲉ ϩⲱⲃ ⲃⲱⲕ ⲛ ⲉⲧⲉ ⲩⲛⲧⲁ ⲕ ⲥⲉ ⲧⲁⲁ ⲩ ⲉⲃⲟⲗ ⲛ ⲅ ⲧⲁⲁ ⲩ ⲛ ⲛ ϩⲏⲕⲉ ⲛ ⲅ ⲕⲁ ⲟⲩ ⲁϩⲟ ⲛⲁ ⲕ ϩⲛ ⲧ ⲡⲉ ⲁⲩⲱ ⲛ ⲅ ⲉⲓ ⲛ ⲅ ⲟⲩⲁϩ ⲕ ⲛⲥⲱ ⲉⲓ . ⲇⲉ ⲛⲧⲉⲣⲉ ϥ ⲱⲕⲙ ⲉϫⲙ ⲡ ϣⲁϫⲉ ⲁ ϥ ⲃⲱⲕ ⲉ ϥ ⲙⲟⲕϩ ⲛ ϩⲏⲧ ⲛⲉ ⲛⲁϣⲉ ⲛ ϭⲟⲟⲙ ⲅⲁⲣ ⲉⲧⲉ ⲩⲛⲧⲁ ϥ ⲥⲟⲩ . ⲓⲏⲥⲟⲩⲥ ⲛⲧⲉⲣⲉ ϥ ⲕⲧ ⲉⲓⲁⲧ ϥ ⲡⲉϫⲁ ϥ ⲛ ⲛⲉϥ ⲙⲁⲑⲏⲧⲏⲥ ϫⲉ ϥ ⲙⲟⲕϩ ⲛ ⲛ ⲉⲧⲉ ⲩⲛⲧ ⲟⲩ ⲭⲣⲏⲙⲁ ⲙⲙⲁⲩ ⲉ ⲧⲣⲉ ⲩ ⲃⲱⲕ ⲉϩⲟⲩⲛ ⲉ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ . ⲙⲁⲑⲏⲧⲏⲥ ⲇⲉ ⲁ ⲩ ϣⲧⲟⲣⲧⲣ ⲉϫⲛ ⲛⲉϥ ϣⲁϫⲉ . ⲓⲏⲥⲟⲩⲥ ⲇⲉ ⲁ ϥ ⲟⲩⲱϣⲃ ⲟⲛ ⲉ ϥ ϫⲱ ⲙⲙⲟ ⲥ ⲛⲁ ⲩ . ϫⲉ ⲛⲁ ϣⲏⲣⲉ ⲉⲧⲃⲉ ⲟⲩ ⲥ ⲙⲟⲕϩ ⲛⲁ ⲩ ⲉ ⲧⲣⲉ ⲩ ⲃⲱⲕ ⲉϩⲟⲩⲛ ⲉ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ . ⲙⲟⲧⲛ ⲉ ⲧⲣⲉ ⲟⲩ ϭⲁⲙⲟⲩⲗ ⲃⲱⲕ ⲉⲃⲟⲗ ϩⲛ ⲧ ⲟⲩⲁⲧϥⲉ ⲛ ⲟⲩ ϩⲁⲙ ⲛ ⲧⲱⲡ ⲉ ϩⲟⲩⲉ ⲟⲩ ⲣⲙⲙⲁⲟ ⲉ ⲧⲣⲉ ϥ ⲃⲱⲕ ⲉϩⲟⲩⲛ ⲉ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ . ⲇⲉ ⲁ ⲩ ϣⲧⲟⲣⲧⲣ ⲉ ⲡⲉ ϩⲟⲩⲟ ⲉ ⲩ ϫⲱ ⲙⲙⲟ ⲥ ⲛⲁ ϥ ϫⲉ ⲁⲩⲱ ⲛⲓⲙ ⲡⲉ ⲉⲧ ⲛⲁ ϣ ⲱⲛϩ . ⲇⲉ ⲛⲧⲉⲣⲉ ϥ ϭⲱϣⲧ ⲉϩⲟⲩⲛ ⲉϩⲣⲁ ⲩ ⲡⲉϫⲁ ϥ ⲛⲁ ⲩ ϫⲉ ϩⲁϩⲧⲉⲛ ⲣⲱⲙⲉ ⲛⲛⲉ ϣ ⲡⲁⲓ ϣⲱⲡⲉ . ⲁⲗⲗⲁ ϩⲁⲧⲉ ⲡ ⲛⲟⲩⲧⲉ ⲁⲛ . ⲟⲩⲛ ϭⲟⲙ ⲅⲁⲣ ⲉ ϩⲱⲃ ⲛⲓⲙ ϩⲁⲧⲉ ⲡ ⲛⲟⲩⲧⲉ . ϥ ⲁⲣⲭⲓ ⲇⲉ ⲛϭⲓ ⲡⲉⲧⲣⲟⲥ ⲉ ϫⲟⲟ ⲥ ⲛⲁ ϥ ϫⲉ ⲉⲓⲥ ϩⲏⲏⲧⲉ ⲁⲛⲟⲛ ⲁ ⲛ ⲕⲁ ⲛⲕⲁ ⲛⲓⲙ ⲛⲥⲱ ⲛ ⲁⲩⲱ ⲁ ⲛ ⲟⲩⲁϩ ⲛ ⲛⲥⲱ ⲕ . ⲇⲉ ⲡⲉϫⲁ ϥ ⲛⲁ ⲩ ϫⲉ ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ⲙⲙⲛ ⲗⲁⲁⲩ ⲉ ⲁ ϥ ⲕⲁ ⲏⲓ ⲛⲥⲱ ϥ . ⲏ ⲥⲟⲛ ⲏ ⲥⲱⲛⲉ ⲏ ⲙⲁⲁⲩ ⲏ ⲉⲓⲱⲧ ⲏ ϣⲏⲣⲉ ⲏ ⲥⲱϣⲉ ⲉⲧⲃⲏ ⲧ ⲁⲩⲱ ⲉⲧⲃⲉ ⲡ ⲉⲩⲁⲅⲅⲉⲗⲓⲟⲛ . ⲛ ϥ ⲛⲁ ϫⲓⲧ ⲟⲩ ⲁⲛ ⲛ ϣⲉ ⲛ ⲕⲱⲃ ⲧⲉⲛⲟⲩ ϩⲙ ⲡⲉⲓ ⲟⲩⲟⲉⲓϣ ϩⲉⲛ ⲏⲉⲓ ⲙⲛ ϩⲉⲛ ⲥⲟⲛ ⲙⲛ ϩⲉⲛ ⲥⲱⲛⲉ ⲛⲙ ϩⲉⲛ ⲙⲁⲁⲩ ⲛⲙ ϩⲉⲛ ϣⲏⲣⲉ ⲙⲛ ϩⲉⲛ ⲥⲱϣⲉ ϩⲓ ϩⲉⲛ ⲇⲓⲱⲅⲙⲟⲥ ⲁⲩⲱ ⲟⲩ ⲱⲛϩ ϣⲁ ⲉⲛⲉϩ ϩⲙ ⲡ ⲁⲓⲱⲛ ⲉⲧ ⲛⲏⲩ . ϩⲁϩ ⲇⲉ ⲛ ϣⲟⲣⲡ ⲛⲁ ⲣ ϩⲁⲉ ⲁⲩⲱ ⲛⲧⲉ ⲛ ϩⲁⲉⲟⲩ ⲣ ϣⲟⲣⲡ . ⲩ ⲙⲟⲟϣⲉ ⲇⲉ ϩⲛ ⲧⲉ ϩⲓⲏ ⲉ ⲩ ⲛⲁ ⲉϩⲣⲁⲓ ⲉ ⲧ ϩⲓⲉⲣⲟⲥⲟⲗⲩⲙⲁ ⲛⲉⲣⲉ ⲓⲏⲥⲟⲩⲥ ⲇⲉ ϩⲓϩⲏ ⲙⲙⲟ ⲟⲩ ⲛ ⲉⲧ ⲟⲩⲏϩ ⲇⲉ ⲛⲥⲱ ϥ ⲁⲧ ϩⲟⲧⲉ ϫⲓⲧ ⲟⲩ ⲁⲩⲱ ⲁ ϥ ⲙⲟⲩⲧⲉ ⲟⲛ ⲉ ⲡ ⲙⲛⲧ ⲥⲛⲟⲟⲩⲥ ⲁ ϥ ⲁⲣⲭⲓ ⲛ ϫⲱ ⲉⲣⲟ ⲟⲩ ⲛ ⲛ ⲉⲧ ⲛⲁ ϣⲱⲡⲉ ⲙⲙⲟ ϥ ⲉⲓⲥ ϩⲏⲏⲧⲉ ⲉ ⲛ ⲛⲁ ⲉϩⲣⲁⲓ ⲉ ⲧ ϩⲓⲉⲣⲟⲥⲟⲗⲩⲙⲁ . ⲁⲩⲱ ⲡ ϣⲏⲣⲉ ⲙ ⲡ ⲣⲱⲙⲉ ⲥⲉ ⲛⲁ ⲡⲁⲣⲁⲇⲓⲇⲟⲩ ⲙⲙⲟ ϥ ⲉⲧⲟⲟⲧ ⲟⲩ ⲛ ⲛ ⲁⲣⲭⲓⲉⲣⲉⲩⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ ⲛ ⲥⲉ ⲧϭⲁⲓⲟ ϥ ⲉ ⲡ ⲙⲟⲩ . ⲁⲩⲱ ⲥⲉ ⲛⲁ ⲧⲁⲁ ϥ ⲉⲧⲟⲟⲧ ⲟⲩ ⲛ ⲛ ϩⲉⲑⲛⲟⲥ ⲥⲱⲃⲉ ⲛⲥⲱ ϥ ⲛ ⲥⲉ ⲛϫⲧⲁ ϥ ⲉϩⲟⲩⲛ ⲉϩⲣⲁ ϥ . ⲛ ⲥⲉ ⲙⲁⲥⲧⲓⲅⲟⲩ ⲙⲙⲟ ϥ ⲛ ⲥⲉ ⲙⲟⲟⲩⲧ ϥ . ⲁⲩⲱ ⲙⲛⲛⲥⲁ ϣⲟⲙⲛⲧ ⲛ ϩⲟⲟⲩ ϥ ⲛⲁ ⲧⲱⲟⲩⲛ ⲁ ⲩ ϯ ⲡⲉⲩ ⲟⲩⲟⲉⲓ ⲉⲣⲟ ϥ ⲛϭⲓ ⲓⲁⲕⲱⲃⲟⲥ ⲛⲙ ⲓⲱϩⲁⲛⲛⲏⲥ ⲡ ϣⲏⲣⲉ ⲥⲛⲁⲩ ⲛ ⲍⲉⲃⲉⲇⲁⲓⲟⲥ ⲉ ⲩ ϫⲱ ⲙⲙⲟ ⲥ ⲛⲁ ϥ ϫⲉ ⲡ ⲥⲁϩ ⲧⲛ ⲟⲩⲱϣ ϫⲉⲕⲁⲁⲥ ⲡ ⲉⲧ ⲛⲁ ⲁⲓⲧⲓ ⲙⲙⲟ ⲕ ⲙⲙⲙⲟ ϥ ⲛ ⲅ ⲁⲁ ϥ ⲛⲁ ⲛ . ⲇⲉ ⲡⲉϫⲁ ϥ ⲛⲁ ⲩ ϫⲉ ⲟⲩ ⲡ ⲉⲧⲉ ⲧ ⲟⲩⲁϣ ϥ ⲉ ⲧⲣ ⲁ ⲁⲁ ϥ ⲛⲏ ⲧⲛ . ⲇⲉ ⲡⲉϫⲁ ⲩ ⲛⲁ ϥ ϫⲉ ⲙⲁ ⲛⲁ ⲛ ϫⲉⲕⲁⲁⲥ ⲉⲣⲉ ⲟⲩⲁ ⲙⲙⲟ ⲛ ϩⲙⲟⲟⲥ ⲛⲥⲁ ⲟⲩⲛⲁⲙ ⲙⲙⲟ ⲕ ⲁⲩⲱ ⲕⲉ ⲩⲁ ⲛⲥⲁ ϩⲃⲟⲩⲣ ⲙⲙⲟ ⲕ ϩⲙ ⲡⲉⲕ ⲉⲟⲟⲩ ⲇⲉ ⲡⲉϫⲁ ϥ ⲛⲁ ⲩ ϫⲉ ⲛ ⲧⲉⲧⲛ ⲥⲟⲟⲩⲛ ⲁⲛ ϫⲉ ⲉ ⲧⲉⲧⲛ ⲁⲓⲧⲓ ⲛ ⲟⲩ . ⲡ ⲁⲡⲟⲧ ⲁⲛⲟⲕ ⲉ ϯ ⲛⲁ ⲥⲟⲟ ϥ . ⲧⲉⲧⲛ ⲛⲁ ϣ ⲥⲟⲟ ϥ ⲡ ⲃⲁⲡⲧⲓⲥⲙⲁ ⲉ ϯ ⲛⲁ ⲃⲁⲡⲧⲓⲍⲉ ⲛ ϩⲏⲧ ϥ ⲧⲉⲧⲛ ⲛⲁ ϣ ϫⲓⲧ ϥ . ⲇⲉ ⲡⲉϫⲁ ⲩ ⲛⲁ ϥ ϫⲉ ⲥⲉ . ⲓⲏⲥⲟⲩⲥ ⲇⲉ ⲡⲉϫⲁ ϥ ⲛⲁ ⲩ ϫⲉ ⲡ ⲁⲡⲟⲧ ⲙⲉⲛ ⲉ ϯ ⲛⲁ ⲥⲟⲟ ϥ ⲧ ⲉⲧ ⲛⲁ ⲥⲟⲟ ϥ . ⲁⲩⲱ ⲡ ⲃⲁⲡⲧⲓⲥⲙⲁ ⲉ ϯ ⲛⲁ ϫⲓⲧ ϥ ⲧⲉⲧⲛ ⲛⲁ ϫⲓⲧ ϥ . ϩⲙⲟⲟⲥ ⲇⲉ ⲛⲥⲁ ⲟⲩⲛⲁⲙ ⲙⲙⲟ ⲓ ⲏ ⲥⲁ ϩⲃⲟⲩⲣ ⲙⲙⲟ ⲓ ⲙ ⲡⲱⲓ ⲁⲛ ⲡⲉ ⲉⲧ ⲁⲁ ϥ . ϩⲉⲛ ⲕⲟⲟⲩⲉ ⲛⲉ ⲛⲧ ⲁ ⲩ ⲥⲃⲧⲱⲧ ϥ ⲛⲁ ⲩ . ⲛⲧⲉⲣ ⲟⲩ ⲥⲱⲧⲙ ⲛϭⲓ ⲡ ⲙⲏⲧ ⲁ ⲩ ⲁⲣⲭⲓ ⲛ ϭⲛⲁⲧ ⲉⲧⲃⲉ ⲓⲁⲕⲱⲃⲟⲥ ⲛⲙ ⲓⲱϩⲁⲛⲛⲏⲥ ⲛⲧⲉⲣⲉ ϥ ⲙⲟⲩⲧⲉ ⲉⲣⲟ ⲟⲩ ⲛϭⲓ ⲓⲏⲥⲟⲩⲥ ⲡⲉϫⲁ ϥ ⲛⲁ ⲩ ϫⲉ ⲧⲉⲧⲛ ⲥⲟⲟⲩⲛ ϫⲉ ⲛ ⲉⲧ ϫⲱ ⲙⲙⲟ ⲥ ϫⲉ ⲥⲉ ⲟ ⲛ ⲁⲣⲭⲱⲛ ⲉ ⲛ ϩⲉⲑⲛⲟⲥ ⲥⲉ ⲟ ⲙ ⲡⲉⲩ ϫⲟⲉⲓⲥ ⲁⲩⲱ ⲛⲉⲩ ⲛⲟϭ ⲥⲉ ⲟ ⲛ ⲧⲉⲩ ⲉⲝⲟⲩⲥⲓⲁ . ⲧⲁⲓ ⲇⲉ ⲁⲛ ⲧⲉ ⲧ ϩⲉ ⲛ ϩⲏⲧ ⲧⲏⲩⲧⲛ . ⲁⲗⲗⲁ ⲡ ⲉⲧ ⲛⲁ ⲟⲩⲱϣ ⲉ ⲣ ⲛⲟϭ ⲛ ϩⲏⲧ ⲧⲏⲩⲧⲛ ⲉ ϥ ⲛⲁ ⲇⲓⲁⲕⲟⲛⲓ ⲛⲏ ⲧⲛ . ⲡ ⲉⲧ ⲛⲁ ⲟⲩⲱϣ ⲉ ⲣ ϣⲟⲣⲡ ⲛ ϩⲏⲧ ⲧⲏⲩⲧⲛ . ⲉ ϥ ⲛⲁ ⲣ ϩⲙϩⲁⲗ ⲛⲏ ⲧⲛ ⲧⲏⲣ ⲧⲛ ⲡ ϣⲏⲣⲉ ⲙ ⲡ ⲣⲱⲙⲉ ⲛⲧ ⲁ ϥ ⲉⲓ ⲁⲛ ⲉ ⲧⲣⲉ ⲩ ⲇⲓⲁⲕⲟⲛⲓ ⲛⲁ ϥ ⲁⲗⲗⲁ ⲉ ⲧⲣⲉ ϥ ⲇⲓⲁⲕⲟⲛⲓ . ⲁⲩⲱ ⲛ ϥ ϯ ⲛ ⲧⲉϥ ⲯⲩⲭⲏ ⲛ ⲥⲱⲧⲉ ϩⲁ ⲟⲩ ⲙⲏⲏϣⲉ . ⲉ ϥ ⲛⲏⲩ ⲉⲃⲟⲗ ϩⲛ ϩⲓⲉⲣⲓⲭⲱ ⲙⲛ ⲛⲉϥ ⲙⲁⲑⲏⲧⲏⲥ ⲁⲩⲱ ⲟⲩ ⲛⲟϭ ⲙ ⲙⲏⲏϣⲉ . ⲃⲁⲣⲧⲓⲙⲁⲓⲟⲥ ⲉ ⲩ ⲃⲗⲗⲉ ⲡⲉ ⲡ ϣⲏⲣⲉ ⲛ ⲧⲓⲙⲁⲓⲟⲥ ⲛⲉ ϥ ϩⲙⲟⲟⲥ ⲉϩⲣⲁⲓ ϩⲁⲧⲉ ⲧⲉ ϩⲓⲏ ⲉ ϥ ϫⲓ ⲙⲛⲧ ⲛⲁ . ⲛⲧⲉⲣⲉ ϥ ⲥⲱⲧⲙ ϫⲉ ⲓⲏⲥⲟⲩⲥ ⲡⲉ ⲡ ⲛⲁⲍⲁⲣⲁⲓⲟⲥ . ⲁ ϥ ⲁⲣⲭⲓ ⲛ ϫⲓ ϣⲕⲁⲕ ⲉⲃⲟⲗ ⲉ ϥ ϫⲱ ⲙⲙⲟ ⲥ ϫⲉ ⲓⲏⲥⲟⲩⲥ ⲡ ϣⲏⲣⲉ ⲛ ⲇⲁⲩⲉⲓⲇ . ⲛⲁⲛⲁ ⲓ . ⲁ ⲩ ⲛⲟϣⲡ ϥ ⲛϭⲓ ⲟⲩ ⲙⲏⲏϣⲉ ϫⲉ ⲉϥⲉ ⲕⲁ ⲣⲱ ϥ ⲛⲧⲟϥ ⲇⲉ ⲛ ϩⲟⲩⲟ ⲁ ϥ ϫⲓ ϣⲕⲁⲕ ⲉⲃⲟⲗ ⲉ ϥ ϫⲱ ⲙⲙⲟ ⲥ ϫⲉ ⲡ ϣⲏⲣⲉ ⲛ ⲇⲁⲩⲉⲓⲇ ⲛⲁⲛⲁ ⲓ ⲛⲧⲉⲣⲉ ϥ ⲁϩⲉ ⲣⲁⲧ ϥ ⲛϭⲓ ⲓⲏⲥⲟⲩⲥ ⲁ ϥ ⲟⲩⲉϩ ⲥⲁϩⲛⲉ ⲛⲁ ⲩ ⲉ ⲧⲣⲉ ⲩ ⲙⲟⲩⲧⲉ ⲉⲣⲟ ϥ . ⲁⲩⲱ ⲁ ⲩ ⲙⲟⲩⲧⲉ ⲉ ⲡ ⲃⲗⲗⲉ ⲉ ⲩ ϫⲱ ⲙⲙⲟ ⲥ ⲛⲁ ϥ ϫⲉ ⲧⲱⲕ ⲛ ϩⲏⲧ ⲧⲱⲟⲩⲛ ϥ ⲙⲟⲩⲧⲉ ⲉⲣⲟ ⲕ . ⲇⲉ ⲁ ϥ ⲛⲉϫ ⲛⲉϥ ϩⲟⲓⲧⲉ ⲉⲃⲟⲗ ⲙⲙⲟ ϥ ⲁ ϥ ⲧⲱⲟⲩⲛ ϥ ⲛⲧⲉⲩⲛⲟⲩ ⲁ ϥ ⲉⲓ ⲉⲣⲁⲧ ϥ ⲛ ⲓⲏⲥⲟⲩⲥ . ϥ ⲟⲩⲱϣⲃ ⲇⲉ ⲛⲁ ϥ ⲛϭⲓ ⲓⲏⲥⲟⲩⲥ ⲉ ϥ ϫⲱ ⲙⲙⲟ ⲥ ϫⲉ ⲟⲩ ⲡ ⲉⲧ ⲕ ⲟⲩⲁϣ ϥ ⲉ ⲧⲣ ⲁ ⲁⲁ ϥ ⲛⲁ ⲕ . ⲡ ⲃⲗⲗⲉ ⲇⲉ ⲡⲉϫⲁ ϥ ⲛⲁ ϥ ϫⲉ ϩⲣⲁⲃⲃⲟⲩⲛⲉⲓ ⲉ ⲓ ⲟⲩⲱϣ ⲛⲁⲩ ⲉⲃⲟⲗ . ⲓⲏⲥⲟⲩⲥ ⲡⲉϫⲁ ϥ ⲛⲁ ϥ ϫⲉ ⲃⲱⲕ ⲧⲉⲕ ⲡⲓⲥⲧⲓⲥ ⲁ ⲥ ⲛⲁϩⲙⲉ ⲕ . ⲛⲧⲉⲩⲛⲟⲩ ⲇⲉ ⲁ ϥ ⲛⲁⲩ ⲉⲃⲟⲗ ⲁ ϥ ⲟⲩⲁϩ ϥ ⲛⲥⲱ ϥ ϩⲛ ⲧⲉ ϩⲓⲏ .
ⲁⲩⲱ ⲛⲧⲉⲣ ⲟⲩ ϩⲱⲛ ⲉϩⲟⲩⲛ ⲉ ⲧ ϩⲓⲉⲣⲟⲥⲟⲗⲩⲙⲁ ⲉ ⲃⲏⲧⲫⲁⲅⲏ ⲙⲛ ⲃⲏⲑⲁⲛⲓⲁ . ϩⲁϩⲧⲉ ⲡ ⲧⲟⲟⲩ ⲛ ⲛ ϫⲟⲉⲓⲧ ⲁ ϥ ϫⲉⲩ ⲥⲛⲁⲩ ⲛ ⲛⲉϥ ⲙⲁⲑⲏⲧⲏⲥ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲃⲱⲕ ⲉϩⲣⲁⲓ ⲉ ⲧ ⲕⲱⲙⲏ ⲉⲧ ϩⲙ ⲡⲉⲧⲛ ⲙⲧⲟ ⲉⲃⲟⲗ ⲁⲩⲱ ⲛⲧⲉⲩⲛⲟⲩ ⲉ ⲧⲉⲧⲛ ⲛⲁ ⲃⲱⲕ ⲉϩⲟⲩⲛ ⲉⲣⲟ ⲥ ⲧⲉⲧⲛ ⲛⲁ ϩⲉ ⲉ ⲩ ⲥⲏϭ ⲉ ϥ ⲙⲏⲣ ⲉ ⲙⲡⲁⲧⲉ ⲗⲁⲁⲩ ⲣ ⲣⲱⲙⲉ ϩⲙⲟⲟⲥ ϩⲓϫⲱ ϥ ⲃⲟⲗ ϥ ⲛ ⲧⲉⲧⲛ ⲛⲧ ϥ ⲁⲩⲱ ⲉⲣϣⲁⲛ ⲗⲁⲁⲩ ϣⲁϫⲉ ⲛⲙⲙⲏ ⲧⲛ ϫⲉ ⲉ ⲧⲉⲧⲛ ⲛⲁ ⲣ ⲟⲩ ⲙ ⲡⲁⲓ ⲁϫⲓ ⲥ ϫⲉ ⲡ ϫⲟⲉⲓⲥ ⲡ ⲉⲧ ⲧⲁϩⲉ ⲛⲁ ϥ . ⲁⲩⲱ ⲟⲛ ⲛⲧⲉⲩⲛⲟⲩ ϥ ⲛⲁ ⲧⲛⲛⲟⲟⲩ ϥ ⲟⲛ ⲉ ⲡⲉⲓ ⲙⲁ ⲁ ⲩ ⲃⲱⲕ ⲇⲉ ⲁⲩⲱ ⲁ ⲩ ϩⲉ ⲉ ⲡ ⲥⲏϭ ⲉ ϥ ⲙⲏⲣ ⲉ ⲩ ⲣⲟ ϩⲙ ⲡ ϩⲓⲣ ⲁⲩⲱ ⲁ ⲩ ⲃⲟⲗ ϥ ϩⲟⲓⲛⲉ ⲇⲉ ⲛ ⲛ ⲉⲧ ⲁϩⲉ ⲣⲁⲧ ⲟⲩ ϩⲙ ⲡ ⲙⲁ ⲉⲧ ⲙⲙⲁⲩ ⲡⲉϫⲁ ⲩ ⲛⲁ ⲩ ϫⲉ ⲉ ⲧⲉⲧⲛ ⲣ ⲟⲩ ⲉ ⲧⲉⲧⲛ ⲃⲱⲗ ⲙ ⲡ ⲥⲏϭ . ⲛⲧⲟⲟⲩ ⲇⲉ ⲁ ⲩ ϣⲁϫⲉ ⲛⲙⲙⲁ ⲩ ⲕⲁⲧⲁ ⲧ ϩⲉ ⲉⲛⲧ ⲁ ⲓⲏⲥⲟⲩⲥ ϫⲟⲟ ⲥ ⲛⲁ ⲩ ⲁⲩⲱ ⲁ ⲩ ⲕⲁⲁ ⲩ . ⲁ ⲩ ⲛ ⲡ ⲥⲏϭ ⲇⲉ ⲉⲣⲁⲧ ϥ ⲛ ⲓⲏⲥⲟⲩⲥ ⲁ ⲩ ⲡⲣϣ ⲛⲉⲩ ϩⲟⲓⲧⲉ ϩⲓϫⲱ ϥ ⲁ ϥ ϩⲙⲟⲟⲥ ϩⲓϫⲱ ϥ ⲕⲉ ⲙⲏⲏϣⲉ ⲟⲛ ⲁ ⲩ ⲡⲣϣ ⲛⲉⲩ ϩⲟⲓⲧⲉ ϩⲛ ⲧⲉ ϩⲓⲏ ϩⲉⲛ ⲕⲟⲟⲩⲉ ⲇⲉ ⲁ ⲩ ϣⲱⲱⲧ ⲛ ϩⲉⲛ ⲕⲗⲁⲇⲟⲥ ϩⲛ ⲛ ⲥⲱϣⲉ . ⲁⲩⲱ ⲛ ⲉⲧ ϩⲓϩⲏ ⲙⲙⲟ ϥ ⲙⲛ ⲛ ⲉⲧ ⲟⲩⲏϩ ⲛⲥⲱ ϥ . ⲛⲉ ⲩ ϫⲓ ϣⲕⲁⲕ ⲉⲃⲟⲗ ϫⲉ ⲱⲥⲁⲛⲛⲁ ϥ ⲥⲙⲁⲙⲁⲁⲧ ⲛϭⲓ ⲡ ⲉⲧ ⲛⲏⲩ ϩⲙ ⲡ ⲣⲁⲛ ⲙ ⲡ ϫⲟⲉⲓⲥ ⲥ ⲥⲙⲁⲙⲁⲁⲧ ⲛϭⲓ ⲧ ⲙⲛⲧ ⲣⲣⲟ ⲉⲧ ⲛⲏⲩ ⲙ ⲡⲉⲛ ⲉⲓⲱⲧ ⲇⲁⲩⲉⲓⲇ . ⲱⲥⲁⲛⲛⲁ ϩⲛ ⲛ ⲉⲧ ϫⲟⲥⲉ ⲁⲩⲱ ⲁ ϥ ⲃⲱⲕ ⲉϩⲟⲩⲛ ⲉ ⲧ ϩⲓⲉⲣⲟⲥⲟⲗⲩⲙⲁ ⲉ ⲡⲉ ⲣⲡⲉ . ⲁⲩⲱ ⲛⲧⲉⲣⲉ ϥ ⲕⲧ ⲉⲓⲁⲧ ϥ ϩⲙ ⲡ ⲙⲁ ⲧⲏⲣ ϥ ⲉ ⲁ ⲣⲟⲩϩⲉ ⲏⲇⲏ ϣⲱⲡⲉ . ⲁ ϥ ⲉⲓ ⲉⲃⲟⲗ ⲉ ⲃⲏⲑⲁⲛⲓⲁ ⲙⲛ ⲡ ⲙⲛⲧ ⲥⲛⲟⲟⲩⲥ ⲁⲩⲱ ⲙ ⲡⲉϥ ⲣⲁⲥⲧⲉ ⲛⲧⲉⲣ ⲟⲩ ⲉⲓ ⲉⲃⲟⲗ ⲛ ⲃⲏⲑⲁⲛⲓⲁ ⲁ ϥ ϩⲕⲟ ⲁⲩⲱ ⲛⲧⲉⲣⲉ ϥ ⲛⲁⲩ ⲉ ⲩ ⲃⲱ ⲛ ⲕⲛⲧⲉ ⲙ ⲡ ⲟⲩⲉ ⲉⲣⲉ ϩⲉⲛ ϭⲱⲃⲉ ϩⲓⲱⲱ ⲥ ⲁ ϥ ⲃⲱⲕ ⲉⲣⲁⲧ ⲥ ϫⲉ ⲙⲉϣⲁⲕ ⲉϥⲉ ϭⲛ ⲗⲁⲁⲩ ⲛϩⲏⲧ ⲥ ⲁⲩⲱ ⲛⲧⲉⲣⲉ ϥ ⲉⲓ ⲙⲡ ϥ ϭⲛ ⲗⲁⲁⲩ ϩⲓⲱⲱ ⲥ ⲛⲥⲁ ϭⲱⲃⲉ ⲙⲙⲁⲧⲉ ⲛⲉ ⲡ ⲥⲏⲩ ⲅⲁⲣ ⲁⲛ ⲡⲉ ⲙ ⲡ ⲕⲛⲧⲉ . ⲁ ϥ ⲟⲩⲱϣⲃ ⲇⲉ ⲉ ϥ ϫⲱ ⲙⲙⲟ ⲥ ⲛⲁ ⲥ ϫⲉ ⲛⲛⲉ ⲗⲁⲁⲩ ϫⲓⲛ ⲙ ⲡⲉⲓ ⲛⲁⲩ ⲟⲩⲉⲙ ⲕⲁⲣⲡⲟⲥ ⲉⲃⲟⲗ ⲛϩⲏⲧ ⲉ . ⲁⲩⲱ ⲛⲉϥ ⲙⲁⲑⲏⲧⲏⲥ ⲛⲉ ⲩ ⲥⲱⲧⲙ . ⲁ ⲩ ⲃⲱⲕ ⲇⲉ ⲉϩⲟⲩⲛ ⲉ ⲧ ϩⲓⲉⲣⲟⲥⲟⲗⲩⲙⲁ ⲁⲩⲱ ⲛⲧⲉⲣⲉ ϥ ⲃⲱⲕ ⲉϩⲟⲩⲛ ⲉ ⲡⲉ ⲣⲡⲉ ⲁ ϥ ⲁⲣⲭⲉⲓ ⲛ ⲛⲟⲩϫⲉ ⲉⲃⲟⲗ ⲛ ⲛ ⲉⲧ ϯ ⲉⲃⲟⲗ ⲙⲛ ⲛ ⲉⲧ ⲧⲟⲟⲩ ϩⲙ ⲡⲉ ⲣⲡⲉ ⲁⲩⲱ ⲛⲉ ⲧⲣⲁⲡⲉⲍⲁ ⲣ ⲣⲉϥ ϫⲓ ⲕⲟⲗⲩⲙⲃⲟⲛ . ⲁ ϥ ⲧⲁⲩⲟ ⲟⲩ ⲉ ⲡ ⲉⲥⲏⲧ ⲁⲩⲱ ⲙ ⲙⲁ ⲛ ϩⲙⲟⲟⲥ ⲛ ⲛ ⲉⲧ ϯ ϭⲣⲟⲟⲙⲡⲉ ⲉⲃⲟⲗ ⲉⲡ ϥ ⲕⲁ ⲗⲁⲁⲩ ⲉ ϫⲓ ⲥⲕⲉⲩⲏ ⲉⲃⲟⲗ ϩⲙ ⲡⲉ ⲣⲡⲉ . ⲁⲩⲱ ⲛⲉ ϥ ϯ ⲥⲃⲱ ⲛⲁ ⲩ ⲉ ϥ ϫⲱ ⲙⲙⲟ ⲥ ϫⲉ ⲛ ϥ ⲥⲏϩ ⲁⲛ ϫⲉ ⲡⲁ ⲏⲓ ⲉ ⲩ ⲛⲁ ⲙⲟⲩⲧⲉ ⲉⲣⲟ ϥ ϫⲉ ⲡ ⲏⲉⲓ ⲙ ⲡⲉ ϣⲗⲏⲗ ⲛ ⲛ ϩⲉⲑⲛⲟⲥ ⲧⲏⲣ ⲟⲩ . ⲛⲧⲱⲧⲛ ⲇⲉ ⲁ ⲧⲉⲧⲛ ⲁⲁ ϥ ⲛ ⲥⲡⲏⲗⲁⲓⲟⲛ ⲛ ⲥⲟⲟⲛⲉ . ⲁⲩⲱ ⲁ ⲩ ⲥⲱⲧⲙ ⲛϭⲓ ⲛ ⲁⲣⲭⲓⲉⲣⲉⲩⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ ⲁ ⲩ ⲕⲱⲧⲉ ⲛⲥⲁ ⲧ ϩⲉ ⲙ ⲙⲟⲟⲩⲧ ϥ ⲛⲉ ⲩ ⲣ ϩⲟⲧⲉ ⲅⲁⲣ ϩⲏⲧ ϥ ⲡ ⲙⲏⲏϣⲉ ⲅⲁⲣ ⲧⲏⲣ ϥ ⲛⲉ ϥ ⲣ ϣⲡⲏⲣⲉ ⲉϫⲛ ⲧⲉϥ ⲥⲃⲱ . ⲁⲩⲱ ⲛⲧⲉⲣⲉ ⲣⲟⲩϩⲉ ϣⲱⲡⲉ ⲁ ϥ ⲣ ⲡ ⲃⲟⲗ ⲛ ⲧ ⲡⲟⲗⲓⲥ ⲛⲧⲉⲣ ⲟⲩ ⲡⲁⲣⲁⲅⲉ ⲇⲉ ϩⲧⲟⲟⲩ ⲁ ⲩ ⲛⲁⲩ ⲉ ⲧ ⲃ ⲛ ⲕⲛⲧⲉ ⲁ ⲥ ϣⲟⲟⲩⲉ ϫⲓⲛ ⲛⲉⲥ ⲛⲟⲩⲛⲉ . ⲁⲩⲱ ⲛⲧⲉⲣⲉ ϥ ⲣ ⲡ ⲙⲉⲉⲩⲉ ⲛϭⲓ ⲡⲉⲧⲣⲟⲥ ⲡⲉϫⲁ ϥ ⲛⲁ ϥ ϫⲉ ϩⲣⲁⲃⲃⲉⲓ . ⲁⲛⲁⲩ ⲉ ⲧ ⲃ ⲛ ⲕⲛⲧⲉ ⲛⲧ ⲁ ⲕ ⲥϩⲟⲩⲱⲣ ⲥ ⲛⲧ ⲁ ⲥ ϣⲟⲟⲩⲉ . ⲁ ϥ ⲟⲩⲱϣⲃ ⲇⲉ ⲛϭⲓ ⲓⲏⲥⲟⲩⲥ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲕⲁ ⲧ ⲡⲓⲥⲧⲓⲥ ⲙ ⲡ ⲛⲟⲩⲧⲉ ⲛϩⲏⲧ ⲧⲏⲩⲧⲛ . ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲡ ⲉⲧ ⲛⲁ ϫⲟⲟ ⲥ ⲙ ⲡⲉⲓ ⲧⲟⲟⲩ ϫⲉ ⲡⲱⲱⲛⲉ ⲛ ⲅ ⲃⲱⲕ ⲉ ⲧⲉ ⲑⲁⲗⲁⲥⲥⲁ ⲛ ϥ ⲧⲙ ⲣ ϩⲏⲧ ⲥⲛⲁⲩ ϩⲙ ⲡⲉϥ ϩⲏⲧ ⲁⲗⲗⲁ ⲛ ϥ ⲡⲓⲥⲧⲉⲩⲉ ϫⲉ ⲡ ⲉⲧ ϥ ϫⲱ ⲙⲙⲟ ϥ ϥ ⲛⲁ ϣⲱⲡⲉ ⲛⲁ ϥ . ⲉⲧⲃⲉ ⲡⲁⲓ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ϩⲱⲃ ⲛⲓⲙ ⲉ ⲧⲉⲧⲛ ⲛⲁ ϣⲗⲏⲗ ⲉⲣⲟ ⲟⲩ ⲉ ⲧⲉⲧⲛ ⲁⲓⲧⲓ ⲙⲙⲟ ⲟⲩ ⲡⲓⲥⲧⲉⲩⲉ ϫⲉ ⲁ ⲧⲉⲧⲛ ϫⲓⲧ ⲟⲩ ⲁⲩⲱ ⲥⲉ ⲛⲁ ϣⲱⲡⲉ ⲛⲏ ⲧⲛ . ⲁⲩⲱ ⲉ ⲧⲉⲧⲛ ϣⲁ ⲁϩⲉ ⲣⲁⲧ ⲧⲏⲛⲟⲩ ⲉ ϣⲗⲏⲗ ⲕⲱ ⲉⲃⲟⲗ ⲙ ⲡ ⲉⲧⲉ ⲩⲛⲧⲏ ⲧⲛ ϥ ⲉ ⲣⲱⲙⲉ . ϫⲉⲕⲁⲁⲥ ⲡⲉⲧⲛ ⲉⲓⲱⲧ ⲉⲧ ϩⲛ ⲙ ⲡⲏⲩⲉ ⲉϥⲉ ⲕⲱ ⲛⲏ ⲧⲛ ⲉⲃⲟⲗ ⲛ ⲛⲉⲧⲛ ⲛⲟⲃⲉ . .. ] ⲁ ⲩ ⲉⲓ ⲟⲛ ⲉϩⲣⲁⲓ ⲉ ⲧ ϩⲓⲉⲣⲟⲥⲟⲗⲩⲙⲁ ⲁⲩⲱ ⲉ ϥ ⲙⲟⲟϣⲉ ϩⲙ ⲡⲉ ⲣⲡⲉ . ⲁ ⲩ ϯ ⲡⲉⲩ ⲟⲓ ⲉⲣⲟ ϥ ⲛϭⲓ ⲛ ⲁⲣⲭⲓⲉⲣⲉⲩⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ ⲙⲛ ⲛⲉ ⲡⲣⲉⲥⲃⲩⲧⲉⲣⲟⲥ ⲉ ⲩ ϫⲱ ⲙⲙⲟ ⲥ ⲛⲁ ϥ . ϫⲉ ⲛⲁⲓ ⲉ ⲕ ⲉⲓⲣⲉ ⲙⲙⲟ ⲟⲩ ϩⲛ ⲁϣ ⲛ ⲉⲝⲟⲩⲥⲓⲁ . ⲏ ⲛⲓⲙ ⲡⲉ ⲛⲧ ⲁ ϥ ϯ ⲛⲁ ⲕ ⲛ ⲧⲉⲓ ⲉⲝⲟⲩⲥⲓⲁ ϫⲉⲕⲁⲁⲥ ⲉⲕⲉ ⲣ ⲛⲁⲓ . ⲓⲏⲥⲟⲩⲥ ⲇⲉ ⲡⲉϫⲁ ϥ ⲛⲁ ⲩ ϫⲉ ϯ ⲛⲁ ϫⲛⲟⲩ ⲧⲛ ϩⲱ ⲉ ⲩ ϣⲁϫⲉ ⲁϫⲓ ϥ ⲉⲣⲟ ⲉⲓ ⲡⲉ . ⲁⲩⲱ ⲁⲛⲟⲕ ϩⲱ ϯ ⲛⲁ ϫⲟⲟ ⲥ ⲛⲏ ⲧⲛ ϫⲉ ⲉ ⲉⲓⲣⲉ ⲛ ⲛⲁⲓ ϩⲛ ⲁϣ ⲛ ⲉⲝⲟⲩⲥⲓⲁ ⲡ ⲃⲁⲡⲧⲓⲥⲙⲁ ⲛ ⲓⲱϩⲁⲛⲛⲏⲥ ⲟⲩ ⲉⲃⲟⲗ ⲧⲱⲛ ⲡⲉ ⲟⲩ ⲉⲃⲟⲗ ϩⲛ ⲧ ⲡⲉ ⲡⲉ . ϫⲛ ⲟⲩ ⲉⲃⲟⲗ ϩⲛ ⲣ ⲣⲱⲙⲉ ⲁϫⲓ ⲥ ⲛⲁ ⲓ ⲁⲩⲱ ⲁ ⲩ ⲙⲉⲕⲙⲟⲩⲕ ⲟⲩ ⲙⲛ ⲛⲉⲩ ⲉⲣⲏⲩ ⲉ ⲩ ϫⲱ ⲙⲙⲟ ⲥ ϫⲉ ⲉⲛϣⲁⲛ ϫⲟⲟ ⲥ ϫⲉ ⲟⲩ ⲉⲃⲟⲗ ϩⲛ ⲧ ⲡⲉ ⲡⲉ . ϥ ⲛⲁ ϫⲟⲟ ⲥ ⲛⲁ ⲛ ϫⲉ ⲉⲧⲃⲉ ⲟⲩ ⲙⲡⲉ ⲧⲛ ⲡⲓⲥⲧⲉⲩⲉ ⲉⲣⲟ ϥ . ⲁⲗⲗⲁ ⲧⲁⲣ ⲛ ϫⲟⲟ ⲥ ϫⲉ ⲟⲩ ⲉⲃⲟⲗ ⲡⲉ ϩⲛ ⲣ ⲣⲱⲙⲉ ⲛⲉ ⲩ ⲣ ϩⲟⲧⲉ ϩⲏⲧ ϥ ⲙ ⲡ ⲙⲏⲏϣⲉ . ⲉⲣⲉ ⲓⲱϩⲁⲛⲛⲏⲥ ⲅⲁⲣ ⲛⲧⲟⲟⲧ ⲟⲩ ⲧⲏⲣ ⲟⲩ ⲟⲛⲧⲱⲥ ϫⲉ ⲟⲩ ⲡⲣⲟⲫⲏⲧⲏⲥ ⲡⲉ . ⲁⲩⲱ ⲁ ⲩ ⲟⲩⲱϣⲃ ⲉ ⲩ ϫⲱ ⲙⲙⲟ ⲥ ⲛ ⲓⲏⲥⲟⲩⲥ ϫⲉ ⲛ ⲧⲛ ⲥⲟⲟⲩⲛ ⲁⲛ . ⲓⲏⲥⲟⲩⲥ ⲇⲉ ⲡⲉϫⲁ ϥ ⲛⲁ ⲩ ϫⲉ ⲁⲛⲟⲕ ϩⲱ ⲛ ϯ ⲛⲁ ϫⲟⲟ ⲥ ⲁⲛ ⲛⲏ ⲧⲛ ϫⲉ ⲛⲁⲓ ⲉ ⲓ ⲉⲓⲣⲉ ⲙⲙⲟ ⲟⲩ ϩⲛ ⲁϣ ⲛ ⲉⲝⲟⲩⲥⲓⲁ .
ⲁⲩⲱ ⲁ ϥ ⲁⲣⲭⲉⲓ ⲛ ϫⲟⲟ ⲥ ⲛⲁ ⲩ ϩⲛ ϩⲉⲛ ⲡⲁⲣⲁⲃⲟⲗⲏ ϫⲉ ⲟⲩ ⲣⲱⲙⲉ ⲡⲉ ⲛⲧ ⲁ ϥ ⲧⲱϭⲉ ⲛ ⲟⲩ ⲙⲁ ⲛ ⲉⲗⲟⲟⲗⲉ . ⲁ ϥ ⲕⲧⲟ ⲉⲣⲟ ϥ ⲛ ⲟⲩ ϫⲟ ⲁ ϥ ϣⲁⲕⲧ ⲟⲩ ⲉⲓⲟⲙ ϩⲣⲁⲓ ⲛϩⲏⲧ ϥ . ⲁⲩⲱ ⲁ ϥ ⲕⲱⲧ ⲛ ⲟⲩ ⲡⲩⲣⲅⲟⲥ ⲁ ϥ ⲧⲁⲁ ϥ ⲉⲧⲟⲟⲧ ⲟⲩ ⲛ ϩⲉⲛ ϭⲙⲏⲟⲩ ⲁ ϥ ⲁⲡⲟⲇⲏⲙⲉⲓ ⲁⲩⲱ ⲁ ϥ ϫⲉⲩ ⲟⲩ ϩⲙϩⲁⲗ ⲉⲣⲁⲧ ⲟⲩ ⲛ ⲛⲉ ϭⲙⲏⲟⲩ ϩⲙ ⲡ ⲕⲁⲓⲣⲟⲥ ⲛ ⲛ ⲕⲁⲣⲡⲟⲥ ϫⲉ ⲉϥⲉ ϫⲓ ⲛⲧⲟⲟⲧ ⲟⲩ ⲛ ⲛⲉ ϭⲙⲏⲟⲩ ⲉⲃⲟⲗ ϩⲙ ⲛ ⲕⲁⲣⲡⲟⲥ ⲙ ⲡ ⲙⲁ ⲛ ⲉⲗⲟⲟⲗⲉ . ⲁⲩⲱ ⲛⲧⲉⲣ ⲟⲩ ⲁⲙⲁϩⲧⲉ ⲙⲙⲟ ϥ ⲁ ⲩ ϩⲓⲟⲩⲉ ⲉⲣⲟ ϥ ⲁ ⲩ ϫⲟⲟⲩ ϥ ⲉ ⲙⲡ ⲟⲩ ϯ ⲗⲁⲁⲩ ⲛⲁ ϥ . ⲁ ϥ ϫⲉⲩ ⲕⲉ ϩⲙϩⲁⲗ ⲟⲛ ⲉⲣⲁⲧ ⲟⲩ . ⲡ ⲕⲉ ⲟⲩⲁ ⲉⲧ ⲙⲙⲁⲩ ⲁ ⲩ ⲙⲟⲟⲩⲧ ϥ . ⲁⲩⲱ ⲁ ⲩ ⲥⲟϣ ϥ . ⲁ ϥ ϫⲉⲩ ⲕⲉ ⲟⲩⲁ ⲁⲩⲱ ⲡ ⲕⲉⲧ ⲁ ⲩ ⲙⲟⲟⲩⲧ ϥ ⲙⲛ ϩⲉⲛ ⲕⲟⲟⲩⲉ ⲧⲏⲣ ⲟⲩ ϩⲟⲓⲛⲉ ⲙⲉⲛ ⲉ ⲩ ϩⲓⲟⲩⲉ ⲉⲣⲟ ⲟⲩ ϩⲉⲛ ⲕⲟⲟⲩⲉ ⲇⲉ ⲉ ⲩ ⲙⲟⲟⲩⲧ ⲙⲙⲟ ⲟⲩ . ⲉⲧⲓ ⲛⲉ ⲩⲛⲧ ϥ ⲟⲩ ϣⲏⲣⲉ ⲙⲙⲁⲩ ⲙ ⲙⲉⲣⲓⲧ ⲁ ϥ ϫⲟⲟⲩ ϥ ⲉⲣⲁⲧ ⲟⲩ . ⲙⲛⲛⲥⲱ ⲟⲩ ⲉ ϥ ϫⲱ ⲙⲙⲟ ⲥ ϫⲉ ⲥⲉ ⲛⲁ ϣⲓⲡⲉ ϩⲏⲧ ϥ ⲙ ⲡⲁ ϣⲏⲣⲉ . ⲛⲉ ϭⲙⲏⲩ ⲇⲉ ⲉⲧ ⲙⲙⲁⲩ ⲁ ⲩ ϣⲁϫⲉ ⲙⲛ ⲛⲉⲩ ⲉⲣⲏⲩ ⲉ ⲩ ϫⲱ ⲙⲙⲟ ⲥ ϫⲉ ⲡⲁⲓ ⲡⲉ ⲡⲉ ⲕⲗⲏⲣⲟⲛⲟⲙⲟⲥ . ⲁⲙⲏⲓ ⲧⲛ ⲛ ⲧⲛ ⲙⲟⲟⲩⲧ ϥ . ⲁⲩⲱ ⲧⲉ ⲕⲗⲏⲣⲟⲛⲟⲙⲓⲁ ⲛⲁ ⲣ ⲧⲱⲛ . ⲛⲧⲉⲣ ⲟⲩ ⲁⲙⲁϩⲧⲉ ⲇⲉ ⲙⲙⲟ ϥ ⲁ ⲩ ⲙⲟⲟⲩⲧ ϥ ⲁⲩⲱ ⲁ ⲩ ⲛⲟϫ ϥ ⲉ ⲡ ⲃⲟⲗ ⲙ ⲡ ⲙⲁ ⲛ ⲉⲗⲟⲟⲗⲉ . ⲟⲩ ⲡ ⲉⲧⲉⲣⲉ ⲡ ϫⲟⲉⲓⲥ ⲙ ⲡ ⲙⲁ ⲛ ⲉⲗⲟⲟⲗⲉ ⲛⲁ ⲁⲁ ϥ . ϥ ⲛⲏⲩ ⲛ ϥ ⲧⲁⲕⲉ ⲛⲉ ϭⲙⲏⲩ ⲛ ϥ ϯ ⲙ ⲡ ⲙⲁ ⲛ ⲉⲗⲟⲟⲗⲉ ⲛ ϩⲉⲛ ⲕⲟⲟⲩⲉ . ⲧⲉⲓ ⲅⲣⲁⲫⲏ ⲇⲉ ⲟⲛ ⲙⲡⲉ ⲧⲛ ⲟϣ ⲥ . ϫⲉ ⲡ ⲱⲛⲉ ⲛⲧ ⲁ ⲛ ⲉⲧ ⲕⲱⲧ ⲥⲧⲟ ϥ ⲉⲃⲟⲗ ⲁ ϥ ϣⲱⲡⲉ ⲉ ⲩ ⲁⲡⲉ ⲛ ⲕⲟⲟϩ . ⲛⲧ ⲁ ⲡⲁⲓ ϣⲱⲡⲉ ϩⲓⲧⲟⲟⲧ ϥ ⲙ ⲡ ϫⲟⲉⲓⲥ ⲁⲩⲱ ⲟⲩ ϣⲡⲏⲣⲉ ⲡⲉ ⲙ ⲡⲉⲧⲛ ⲙⲧⲟ ⲉⲃⲟⲗ . ⲁ ⲩ ⲟⲩⲱϣ ⲇⲉ ⲉ ⲁⲙⲁϩⲧⲉ ⲙⲙⲟ ϥ ⲁⲩⲱ ⲁ ⲩ ⲣ ϩⲟⲧⲉ ϩⲏⲧ ϥ ⲙ ⲡ ⲙⲏⲏϣⲉ . ⲁ ⲩ ⲉⲓⲙⲉ ⲅⲁⲣ ϫⲉ ⲛⲧ ⲁ ϥ ϫⲉ ⲧⲉⲓ ⲡⲁⲣⲁⲃⲟⲗⲏ ⲉⲧⲃⲏⲏⲧ ⲟⲩ . ⲁⲩⲱ ⲛⲧⲉⲣ ⲟⲩ ⲕⲁⲁ ϥ ⲁ ⲩ ⲃⲱⲕ ⲁⲩⲱ ⲁ ⲩ ϫⲉⲩ ϩⲟⲓⲛⲉ ⲉⲣⲁⲧ ϥ ⲛϭⲓ ⲛⲉ ⲫⲁⲣⲓⲥⲥⲁⲓⲟⲥ ⲙⲛ ⲛ ϩⲏⲣⲱⲇⲓⲁⲛⲟⲥ ⲉ ⲧⲣⲉ ⲩ ϭⲟⲡ ϥ ϩⲛ ⲟⲩ ϣⲁϫⲉ . ⲁⲩⲱ ⲛⲧⲉⲣ ⲟⲩ ϯ ⲡⲉⲩ ⲟⲩⲟⲉⲓ ⲉⲣⲟ ϥ ⲡⲉϫⲁ ⲩ ⲛⲁ ϥ ϫⲉ ⲡ ⲥⲁϩ ⲧⲛ ⲥⲟⲟⲩⲛ ϫⲉ ⲛⲧⲕ ⲟⲩ ⲣⲙⲙⲙⲉ ⲁⲩⲱ ⲛ ⲅ ϩⲏϭⲉ ⲁⲛ ϩⲏⲧ ϥ ⲗ ⲗⲁⲁⲩ ⲛ ⲅ ϫⲓ ϩⲟ ⲅⲁⲣ ⲁⲛ ⲣ ⲣⲱⲙⲉ ⲁⲗⲗⲁ ϩⲛ ⲟⲩ ⲙⲉ ⲉ ⲕ ϯ ⲥⲃⲱ ⲛ ⲧⲉ ϩⲓⲏ ⲙ ⲡ ⲛⲟⲩⲧⲉ ⲉⲝⲉⲥⲧⲓ ⲉ ϯ ⲕⲏⲛⲥⲟⲥ ⲙ ⲡ ⲣⲣⲟ ϫⲛ ⲙⲙⲟⲛ ⲧⲁⲣ ⲛ ϯ ϫⲛ ⲙⲡⲱⲣ . ⲛⲧⲟϥ ⲇⲉ ⲉ ϥ ⲥⲟⲟⲩⲛ ⲛ ⲧⲉⲩ ϩⲩⲡⲟⲕⲣⲓⲥⲓⲥ ⲡⲉϫⲁ ϥ ⲛⲁ ⲩ ϫⲉ ⲉⲧⲃⲉ ⲟⲩ ⲧⲉⲧⲛ ⲡⲉⲓⲣⲁⲍⲉ ⲙⲙⲟ ⲓ ⲁⲛⲓ ⲟⲩ ⲥⲁⲧⲉⲉⲣⲉ ⲛⲁ ⲓ ϫⲉ ⲉ ⲓ ⲉ ⲛⲁⲩ ⲉⲣⲟ ⲥ . ⲛⲧⲟⲟⲩ ⲇⲉ ⲥⲟⲩⲧⲱⲛ ⲥ ⲉⲣⲟ ϥ ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲧⲁ ⲛⲓⲙ ⲧⲉ ⲧⲉⲉⲓ ϩⲓⲕⲱⲛ ⲙⲛ ⲛⲉⲓ ⲥϩⲁⲓ . ⲛⲧⲟⲟⲩ ⲇⲉ ⲡⲉϫⲁ ⲩ ⲛⲁ ϥ ϫⲉ ⲧⲁ ⲡ ⲣⲣⲟ ⲧⲉ . ⲓⲏⲥⲟⲩⲥ ⲇⲉ ⲡⲉϫⲁ ϥ ⲛⲁ ⲩ ϫⲉ ϯ ⲛⲁ ⲡ ⲣⲣⲟ ϭⲉ ⲙ ⲡ ⲣⲣⲟ ⲁⲩⲱ ⲛⲁ ⲡ ⲛⲟⲩⲧⲉ ⲙ ⲡ ⲛⲟⲩⲧⲉ . ⲁⲩⲱ ⲁ ⲩ ⲣ ϣⲡⲏⲣⲉ ⲙⲙⲟ ϥ . ⲁ ⲩ ⲉⲓ ⲇⲉ ϣⲁⲣⲟ ϥ ⲛϭⲓ ⲛ ⲥⲁⲇⲇⲟⲩⲕⲁⲓⲟⲥ ⲛ ⲉⲧ ϫⲱ ⲙⲙⲟ ⲥ ϫⲉ ⲙⲙⲛ ⲁⲛⲁⲥⲧⲁⲥⲓⲥ ⲛⲁ ϣⲱⲡⲉ . ⲁⲩⲱ ⲁ ⲩ ϫⲛⲟⲩ ϥ ⲉ ⲩ ϫⲱ ⲙⲙⲟ ⲥ ϫⲉ ⲡ ⲥⲁϩ ⲙⲱⲩⲥⲏⲥ ⲁ ϥ ⲥϩⲁⲓ ⲛⲁ ⲛ ϫⲉ ⲉϣⲱⲡⲉ ⲉⲣϣⲁⲛ ⲡ ⲥⲟⲛ ⲟⲩⲁ ⲙⲟⲩ ⲁⲩⲱ ⲛ ϥ ⲕⲁ ⲧⲉϥ ⲥϩⲓⲙⲉ ⲛ ϥ ⲧⲙ ⲕⲁ ϣⲏⲣⲉ ⲇⲉ ⲉⲣⲉ ⲡⲉϥ ⲥⲟⲛ ϫⲓ ⲧⲉϥ ⲥϩⲓⲙⲉ ⲛ ϥ ⲧⲟⲩⲛⲟⲥ ⲥⲡⲉⲣⲙⲁ ⲙ ⲡⲉϥ ⲥⲟⲛ . ⲛⲉ ⲩⲛ ⲥⲁϣϥ ⲇⲉ ⲛ ⲥⲟⲛ ⲁⲩⲱ ⲡ ϣⲟⲣⲡ ⲁ ϥ ϫⲓ ϩⲓⲙⲉ . ⲁⲩⲱ ⲁ ϥ ⲙⲟⲩ ⲙⲡ ϥ ⲕⲁ ⲥⲡⲉⲣⲙⲁ . ⲁⲩⲱ ⲡ ⲙⲉϩ ⲥⲛⲁⲩ ⲁ ϥ ϫⲓⲧ ⲥ ⲁⲩⲱ ⲁ ϥ ⲙⲟⲩ ⲉ ⲙⲡ ϥ ⲕⲁ ⲥⲡⲉⲣⲙⲁ . ⲁⲩⲱ ⲡ ⲙⲉϩ ϣⲟⲙⲛⲧ ϩⲟⲙⲟⲓⲱⲥ ϣⲁ ⲡ ⲙⲉϩ ⲥⲁϣϥ . ⲉ ⲙⲡⲉ ⲗⲁⲁⲩ ⲙⲙⲟ ⲟⲩ ⲕⲁ ⲥⲡⲉⲣⲙⲁ . ⲁⲩⲱ ⲧ ⲕⲉ ⲥϩⲓⲙⲉ ⲁ ⲥ ⲙⲟⲩ . ϩⲛ ⲧ ⲁⲛⲁⲥⲧⲁⲥⲓⲥ ϭⲉ ⲉ ⲥ ⲛⲁ ⲣ ⲥϩⲓⲙⲉ ⲛ ⲛⲓⲙ ⲙⲙⲟ ⲟⲩ . ⲡ ⲥⲁϣϥ ⲅⲁⲣ ⲁ ⲩ ϩⲙⲟⲟⲥ ⲛⲙⲙⲁ ⲥ . ⲓⲏⲥⲟⲩⲥ ⲇⲉ ⲡⲉϫⲁ ϥ ⲛⲁ ⲩ ϫⲉ ⲉⲧⲃⲉ ⲡⲁⲓ ⲁⲛ ϭⲉ ⲉ ⲧⲉⲧⲛ ⲡⲗⲁⲛⲁ ⲉ ⲛ ⲧⲉⲧⲛ ⲥⲟⲟⲩⲛ ⲁⲛ ⲛ ⲛⲉ ⲅⲣⲁⲫⲏ ⲟⲩⲇⲉ ⲧ ϭⲟⲙ ⲙ ⲡ ⲛⲟⲩⲧⲉ ⲉⲩϣⲁⲛ ⲧⲱⲟⲩⲛ ⲅⲁⲣ ⲉⲃⲟⲗ ϩⲛ ⲛ ⲉⲧ ⲙⲟⲟⲩⲧ ⲟⲩⲧⲉ ⲛ ⲥⲉ ⲛⲁ ϫⲓ ϩⲓⲙⲉ ⲁⲛ . ⲟⲩⲧⲉ ⲛ ⲥⲉ ⲛⲁ ϫⲓ ϩⲁⲓ ⲁⲛ . ⲁⲗⲗⲁ ⲉ ⲩ ⲛⲁ ϭⲱ ⲛ ⲧ ϩⲉ ⲛ ⲛ ⲁⲅⲅⲉⲗⲟⲥ ⲉⲧ ϩⲛ ⲙ ⲡ ⲏⲩⲉ . ⲉⲧⲃⲉ ⲛ ⲉⲧ ⲙⲟⲟⲩⲧ ⲇⲉ ϫⲉ ⲥⲉ ⲛⲁ ⲧⲱⲟⲩⲛ ⲙⲡⲉ ⲧⲛ ⲱϣ ϩⲙ ⲡ ϫⲱⲱⲙⲉ ⲙ ⲙⲱⲩⲥⲏⲥ ⲛ ⲧ ϩⲉ ⲉⲛⲧ ⲁ ⲡ ⲛⲟⲩⲧⲉ ϫⲟⲟ ⲥ ⲛⲁ ϥ ϩⲓ ⲡ ⲃⲁⲧⲟⲥ ⲉ ϥ ϫⲱ ⲙⲙⲟ ⲥ ϫⲉ ⲁⲛⲟⲕ ⲡⲉ ⲡ ⲛⲟⲩⲧⲉ ⲛ ⲁⲃⲣⲁϩⲁⲙ ⲁⲩⲱ ⲡ ⲛⲟⲩⲧⲉ ⲛ ⲓⲥⲁⲁⲕ ⲁⲩⲱ ⲡ ⲛⲟⲩⲧⲉ ⲛ ⲓⲁⲕⲱⲃ . ⲡ ⲛⲟⲩⲧⲉ ⲁⲛ ⲡⲉ ⲛ ⲛ ⲉⲧ ⲙⲟⲟⲩⲧ ⲁⲗⲗⲁ ⲛ ⲛ ⲉⲧ ⲟⲛϩ . ⲧⲉⲧⲛ ⲡⲗⲁⲛⲁ ⲉⲙⲁⲧⲉ . ⲁⲩⲱ ⲛⲧⲉⲣⲉ ϥ ϯ ⲡⲉϥ ⲟⲩⲟⲓ ⲉϩⲟⲩⲛ ⲉⲣⲟ ϥ ⲛϭⲓ ⲟⲩⲁ ⲛ ⲛⲉ ⲅⲣⲁⲙⲙⲁⲧⲉⲩⲥ ⲉ ⲁ ϥ ⲥⲱⲧⲙ ⲉⲣⲟ ⲟⲩ ⲉ ⲩ ϯ ⲧⲱⲛ ⲉ ϥ ⲥⲟⲟⲩⲛ ϫⲉ ⲁ ϥ ⲣⲟⲩⲱ ⲛⲁ ⲩ ⲕⲁⲗⲱⲥ . ⲁ ϥ ϫⲛⲟⲩ ϥ ϫⲉ ⲁϣ ⲧⲉ ⲧ ϣⲟⲣⲡ ⲛ ⲉⲛⲧⲟⲗⲏ ⲉⲣⲟ ⲟⲩ ⲧⲏⲣ ⲟⲩ . ⲁ ϥ ⲟⲩⲱϣⲃ ⲛϭⲓ ⲓⲏⲥⲟⲩⲥ ⲉ ϥ ϫⲱ ⲙⲙⲟ ⲥ ϫⲉ ⲧ ϣⲟⲣⲡ ⲧⲉ ⲥⲱⲧⲙ ⲡ ⲓⲥⲣⲁⲏⲗ ⲡ ϫⲟⲉⲓⲥ ⲡⲉⲛ ⲛⲟⲩⲧⲉ ⲡ ϫⲟⲉⲓⲥ ⲟⲩⲁ ⲡⲉ . ⲁⲩⲱ ⲉⲕⲉ ⲙⲉⲣⲉ ⲡ ϫⲟⲉⲓⲥ ⲡⲉⲕ ⲛⲟⲩⲧⲉ ⲉⲃⲟⲗ ϩⲙ ⲡⲉⲕ ϩⲏⲧ ⲧⲏⲣ ϥ ⲁⲩⲱ ⲉⲃⲟⲗ ϩⲛ ⲧⲉⲕ ⲯⲩⲭⲏ ⲧⲏⲣ ⲥ ⲁⲩⲱ ⲉⲃⲟⲗ ϩⲙ ⲡⲉⲕ ⲙⲉⲩⲉ ⲧⲏⲣ ϥ ⲁⲩⲱ ⲉⲃⲟⲗ ϩⲛ ⲧⲉⲕ ϭⲟⲙ ⲧⲏⲣ ⲥ . ⲧ ⲙⲉϩ ⲥⲛⲧⲉ ⲇⲉ ⲧⲉ ⲧⲁⲓ ⲉⲕⲉ ⲙⲉⲣⲉ ⲡ ⲉⲧ ϩⲓⲧⲟⲩⲱ ⲕ ⲛ ⲧⲉⲕ ϩⲉ . ⲙⲙⲛ ⲕⲉ ⲉⲛⲧⲟⲗⲏ ⲉ ⲛⲁ ⲁⲥ ⲉ ⲛⲁⲓ . ⲡⲉϫⲁ ϥ ⲇⲉ ⲛⲁ ϥ ⲛϭⲓ ⲡⲉ ⲅⲣⲁⲙⲙⲁⲧⲉⲩⲥ ϫⲉ ⲕⲁⲗⲱⲥ ⲡ ⲥⲁϩ ϩⲛ ⲟⲩ ⲙⲉ ⲁ ⲕ ϫⲟⲟ ⲥ ϫⲉ ⲟⲩⲁ ⲡⲉ ⲡ ⲛⲟⲩⲧⲉ ⲁⲩⲱ ⲙⲙⲛ ϭⲉ ⲃⲃⲗⲗⲁϥ . ⲁⲩⲱ ⲉ ⲙⲉⲣⲓⲧ ϥ ϩⲙ ⲡ ϩⲏⲧ ⲧⲏⲣ ϥ ⲁⲩⲱ ϩⲛ ⲧ ⲙⲛⲧ ⲣ ⲙⲛ ϩⲏⲧ ⲧⲏⲣ ⲥ ⲁⲩⲱ ϩⲛ ⲧⲉⲕ ϭⲟⲙ ⲧⲏⲣ ⲥ ⲁⲩⲱ ⲉ ⲙⲉⲣⲉ ⲡ ⲉⲧ ϩⲓⲧⲟⲩⲱ ϥ ⲛ ⲧⲉϥ ϩⲉ ⲟⲩ ϩⲟⲩⲟ ⲡⲉ ⲉ ⲛ ⲟⲗⲟⲕⲁⲩⲧⲱⲙⲁ ⲧⲏⲣ ⲟⲩ ⲙⲛ ⲛ ⲑⲩⲥⲓⲁ . ⲁⲩⲱ ⲓⲏⲥⲟⲩⲥ ⲛⲧⲉⲣⲉ ϥ ⲛⲁⲩ ⲉⲣⲟ ϥ ϫⲉ ⲁ ϥ ⲣⲟⲩⲱ ϩⲁⲣⲱ ϥ ϩⲛ ⲟⲩ ⲙⲛⲧ ⲣ ⲙⲛ ϩⲏⲧ ⲡⲉϫⲁ ϥ ⲛⲁ ϥ ϫⲉ ⲛ ⲅ ⲟⲩⲏⲩ ⲁⲛ ⲛ ⲧ ⲙⲛⲧⲣⲣⲟ ⲣⲣⲟ ⲙ ⲡ ⲛⲟⲩⲧⲉ ⲁⲩⲱ ⲙⲡⲉ ϣ ⲗⲁⲁⲩ ϭⲉ ⲧⲟⲗⲙⲁ ⲉ ϫⲛⲟⲩ ϥ . ⲁ ϥ ⲟⲩⲱϣⲃ ⲇⲉ ⲛϭⲓ ⲓⲏⲥⲟⲩⲥ ⲉ ϥ ϯ ⲥⲃⲱ ϩⲙ ⲡⲉ ⲣⲡⲉ ⲉ ϥ ϫⲱ ⲙⲙⲟ ⲥ ϫⲉ ⲛ ⲁϣ ⲛ ϩⲉ ⲛⲉ ⲅⲣⲁⲙⲙⲁⲧⲉⲩⲥ ⲥⲉ ϫⲱ ⲙⲙⲟ ⲥ ϫⲉ ⲡⲉ ⲭⲣⲓⲥⲧⲟⲥ ⲡ ϣⲏⲣⲉ ⲛ ⲇⲁⲩⲉⲓⲇ ⲡⲉ . ⲛⲧⲟϥ ⲇⲁⲩⲉⲓⲇ ⲁ ϥ ϫⲟⲟ ⲥ ϩⲙ ⲡⲉ ⲡⲛⲉⲩⲙⲁ ⲉⲧ ⲟⲩⲁⲁⲃ ϫⲉ ⲡⲉϫⲉ ⲡ ϫⲟⲉⲓⲥ ⲙ ⲡⲁ ϫⲟⲉⲓⲥ ϫⲉ ϩⲙⲟⲟⲥ ⲛⲥⲁ ⲟⲩⲛⲁⲙ ⲙⲙⲟ ⲓ ϣⲁⲛⲧ ⲓ ⲕⲱ ⲛ ⲛⲉⲕ ϫⲁϫⲉⲉⲩ ϩⲁ ⲛⲉⲕ ⲟⲩⲉⲣⲏⲧⲉ . ⲛⲧⲟϥ ⲇⲁⲩⲉⲓⲇ ϥ ϫⲱ ⲙⲙⲟ ⲥ ϫⲉ ⲡ ϫⲟⲉⲓⲥ ⲡⲉ . ⲁⲩⲱ ⲛ ⲁϣ ⲛ ϩⲉ ⲡⲉϥ ϣⲏⲣⲉ ⲡⲉ . ⲁⲩⲱ ⲡ ⲙⲏⲏϣⲉ ⲧⲏⲣ ϥ ⲛⲉ ⲩ ⲥⲱⲧⲙ ⲉⲣⲟ ϥ ⲕⲁⲗⲱⲥ ⲁⲩⲱ ⲛⲉ ϥ ϫⲱ ⲙⲙⲟ ⲥ ⲛⲁ ⲩ ϩⲛ ⲧⲉϥ ⲥⲃⲱ . ϫⲉ ϯ ϩⲧⲏ ⲧⲛ ⲉⲣⲱ ⲧⲛ ⲛⲉ ⲅⲣⲁⲙⲙⲁⲧⲉⲩⲥ ⲛ ⲉⲧ ⲟⲩⲱϣ ⲉ ⲙⲟⲟϣⲉ ϩⲛ ϩⲉⲛ ⲥⲧⲟⲗⲏ ⲁⲩⲱ ⲉⲩⲉ ϣⲛ ⲁⲥⲡⲁⲥⲙⲟⲥ ϩⲛ ⲛ ⲁⲅⲟⲣⲁ ⲁⲩⲱ ⲙ ⲙⲁ ⲛ ϩⲙⲟⲟⲥ ⲉⲧ ϫⲟⲥⲉ ϩⲛ ⲛ ⲥⲩⲛⲁⲅⲱⲅⲏ . ⲁⲩⲱ ⲙ ⲙⲁ ⲛ ⲛⲟϫⲟⲩ ⲉⲧ ϫⲟⲥⲉ ϩⲛ ⲛ ⲇⲉⲓⲡⲛⲟⲛ ⲉ ⲩ ⲟⲩⲱⲙ ⲛ ⲛ ⲏⲉⲓ ⲛ ⲛⲉ ⲭⲏⲣⲁ . ⲁⲩⲱ ϩⲛ ⲟⲩ ⲗⲟⲓϭⲉ ⲉ ⲩ ⲱⲥⲕ ⲉ ⲩ ϣⲗⲏⲗ . ⲛⲁⲓ ⲥⲉ ϫⲓ ⲛ ⲟⲩ ⲕⲣⲓⲙⲁ ⲛϩⲟⲩⲟ . ⲁⲩⲱ ⲛⲧⲉⲣⲉ ϥ ϩⲙⲟⲟⲥ ⲙ ⲡⲉ ⲙⲧⲟ ⲉⲃⲟⲗ ⲙ ⲡ ⲅⲁⲍⲟⲫⲩⲗⲁⲕⲓⲟⲛ . ⲁ ϥ ϯ ϩⲧⲏ ϥ ϫⲉ ⲉⲣⲉ ⲡ ⲙⲏⲏϣⲉ ⲛⲉϫ ϩⲟⲙⲛⲧ ⲛ ⲁϣ ⲛ ϩⲉ ⲉ ⲡ ⲅⲁⲍⲟⲫⲩⲗⲁⲕⲓⲟⲛ ⲁⲩⲱ ⲟⲩ ⲙⲏⲏϣⲉ ⲛ ⲣⲙⲙⲁⲟ ⲛⲉ ⲩ ⲛⲟⲩϫ ϩⲁϩ ⲉϩⲣⲁⲓ ⲉⲣⲟ ϥ . ⲛⲧⲉⲣⲉ ⲥ ⲉⲓ ⲇⲉ ⲛϭⲓ ⲟⲩ ⲭⲏⲣⲁ ⲛ ϩⲏⲕⲉ ⲁ ⲥ ⲛⲟⲩϫⲉ ⲉϩⲣⲁⲓ ⲉⲣⲟ ϥ ⲗⲗⲉⲡⲧⲟⲛ ⲥⲛⲁⲩ ⲉⲧⲉ ⲟⲩ ⲕⲟⲇⲣⲁⲛⲧⲏⲥ ⲡⲉ ⲁⲩⲱ ⲁ ϥ ⲙⲟⲩⲧⲉ ⲉ ⲛⲉϥ ⲙⲁⲑⲏⲧⲏⲥ ⲉ ϥ ϫⲱ ⲙⲙⲟ ⲥ ⲛⲁ ⲩ . ϫⲉ ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲧⲉⲓ ⲭⲏⲣⲁ ⲛ ϩⲏⲕⲉ ⲁ ⲥ ⲛⲟⲩϫⲉ ⲉ ⲡ ⲅⲁⲍⲟⲫⲩⲗⲁⲕⲓⲟⲛ ⲉ ϩⲟⲩⲉ ⲛ ⲉⲧ ⲛⲟⲩϫⲉ ⲧⲏⲣ ⲟⲩ . ⲛⲁⲓ ⲅⲁⲣ ⲧⲏⲣ ⲟⲩ ⲛⲧ ⲁ ⲩ ⲛⲟⲩϫⲉ ⲉⲃⲟⲗ ϩⲙ ⲡⲉ ϩⲟⲩⲟ ⲉⲧ ϣⲟⲟⲡ ⲛⲁ ⲩ . ⲧⲁⲓ ⲇⲉ ⲉⲃⲟⲗ ⲙⲡⲉ ⲥ ϣⲱⲱⲧ ⲡⲉⲥ ⲃⲓⲟⲥ ⲧⲏⲣ ϥ ⲉⲧⲉ ⲩⲛⲧⲁ ⲥ ϥ ⲁ ⲥ ⲧⲁⲁ ϥ .
ⲁⲩⲱ ⲉ ϥ ⲛⲏⲩ ⲉⲃⲟⲗ ϩⲙ ⲡⲉ ⲣⲡⲉ ⲡⲉϫⲉ ⲟⲩⲁ ⲛⲁ ϥ ⲉⲃⲟⲗ ϩⲛ ⲛⲉϥ ⲙⲁⲑⲏⲧⲏⲥ ϫⲉ ⲡ ⲥⲁϩ ⲁⲛⲁⲩ ⲉ ⲛⲉⲓ ⲱⲛⲉ ϫⲉ ϩⲉ ⲛ ⲁϣ ⲛ ϩⲉ ⲛⲉ . ⲙⲛ ⲛⲉⲓ ⲕⲉ ⲕⲱⲧ ⲁⲩⲱ ⲓⲏⲥⲟⲩⲥ ⲡⲉϫⲁ ϥ ⲛⲁ ϥ ϫⲉ ⲛ ⲅ ⲛⲁⲩ ⲁⲛ ⲉ ⲛⲉⲓ ⲛⲟϭ ⲛ ⲕⲱⲧ ⲛⲛⲉ ⲩ ⲕⲱ ⲙ ⲡⲉⲓ ⲙⲁ ⲛ ⲟⲩ ⲱⲛⲉ ⲉϫⲛ ⲟⲩ ⲱⲛⲉ ⲉ ⲙⲡ ⲟⲩ ⲃⲟⲗ ⲟⲩ ⲉⲃⲟⲗ . ⲁⲩⲱ ⲉ ϥ ϩⲙⲟⲟⲥ ϩⲓϫⲛ ⲡ ⲧⲟⲟⲩ ⲛ ⲛ ϫⲟⲉⲓⲧ ⲙ ⲡⲉ ⲙⲧⲟ ⲉⲃⲟⲗ ⲙ ⲡⲉ ⲣⲡⲉ . ⲁ ϥ ϫⲛⲟⲩ ϥ ⲛϭⲓ ⲡⲉⲧⲣⲟⲥ ⲛⲙ ⲓⲁⲕⲱⲃⲟⲥ ⲛⲙ ⲓⲱϩⲁⲛⲛⲏⲥ ⲙⲛ ⲁⲛⲇⲣⲉⲁⲥ ⲉ ⲩ ϫⲱ ⲙⲙⲟ ⲥ ϫⲉ ⲁϫⲓ ⲥ ⲛⲁ ⲛ ϫⲉ ⲉⲣⲉ ⲛⲁⲓ ⲛⲁ ϣⲱⲡⲉ ⲧ ⲛⲁⲩ . ⲁⲩⲱ ⲟⲩ ⲡⲉ ⲡ ⲙⲁⲉⲓⲛ ⲉⲣϣⲁⲛ ⲛⲁⲓ ⲧⲏⲣ ⲟⲩ ⲛⲟⲩ ⲉϫⲱ ⲕ ⲉⲃⲟⲗ . ⲓⲏⲥⲟⲩⲥ ⲇⲉ ⲁ ϥ ⲁⲣⲭⲓ ⲛ ϫⲟⲟ ⲥ ⲛⲁ ⲩ ϫⲉ ϯ ϩⲧⲏ ⲧⲛ ⲙⲏⲡⲱⲥ ⲛⲧⲉ ⲗⲁⲁⲩ ⲡⲗⲁⲛⲁ ⲙⲙⲱ ⲧⲛ ⲟⲩⲛ ϩⲁϩ ⲅⲁⲣ ⲛⲁ ⲉⲓ ϩⲙ ⲡⲁ ⲣⲁⲛ ⲉ ⲩ ϫⲱ ⲙⲙⲟ ⲥ ϫⲉ ⲁⲛⲟⲕ ⲡⲉ ⲁⲩⲱ ⲥⲉ ⲛⲁ ⲡⲗⲁⲛⲁ ⲛ ⲟⲩ ⲙⲏⲏϣⲉ ⲉⲧⲉⲧⲛϣⲁⲛ ⲥⲱⲧⲙ ⲇⲉ ⲉ ϩⲉⲛ ⲡⲟⲗⲉⲙⲟⲥ ⲛⲙ ϩⲉⲛ ϩⲣⲟⲩ ⲙ ⲡⲟⲗⲉⲙⲟⲥ ⲙⲡⲣ ϣⲧⲟⲣⲧⲣ ⲥⲉ ⲛⲁ ϫⲡⲓ ϣⲱⲡⲉ ⲁⲗⲗⲁ ⲙⲡⲁⲧⲉ ⲑ ⲁⲏ ⲛ ⲟⲩⲉ ϣⲱⲡⲉ . ⲟⲩⲛ ⲟⲩ ϩⲉⲑⲛⲟⲥ ⲛⲁ ⲧⲱⲟⲩⲛ ⲉϫⲛ ⲟⲩ ϩⲉⲑⲛⲟⲥ ⲁⲩⲱ ⲟⲩ ⲙⲛⲧ ⲣⲣⲟ ⲉϫⲛ ⲟⲩ ⲙⲛⲧ ⲣⲣⲟ ⲁⲩⲱ ⲟⲩⲛ ϩⲉⲛ ϩⲉⲃⲱⲱⲛ ⲛⲁ ϣⲱⲡⲉ . ⲛⲁⲓ ⲇⲉ ⲧ ⲁⲣⲭⲏ ⲧⲉ ⲛ ⲛ ⲛⲁⲁⲕⲉ . ⲛⲧⲱⲧⲛ ⲇⲉ ϯ ϩⲧⲏ ⲧⲛ ⲉⲣⲱ ⲧⲛ . ⲥⲉ ⲛⲁ ⲡⲁⲣⲁⲇⲓⲇⲟⲩ ⲅⲁⲣ ⲙⲙⲱ ⲧⲛ ⲉ ⲛ ⲥⲩⲛϩⲉⲇⲣⲓⲟⲛ ⲛ ⲥⲉ ϩⲓⲟⲩⲉ ⲉⲣⲱ ⲧⲛ ϩⲛ ⲛ ⲥⲩⲛⲁⲅⲱⲅⲏ ⲛ ⲥⲉ ϫⲓ ⲧⲏⲩⲧⲛ ⲉ ⲛ ϩⲏⲅⲉⲙⲱⲛ ⲙⲛ ⲛⲉ ⲣⲣⲱⲟⲩ ⲉⲧⲃⲏⲏⲧ ⲉ ⲩ ⲙⲛⲧ ⲙⲛⲧⲣⲉ ⲛⲁ ⲩ ⲙⲛ ⲛ ⲕⲉ ϩⲉⲑⲛⲟⲥ . ⲁⲩⲱ ⲥⲉ ⲛⲁ ϫⲡⲓ ⲕⲏⲣⲩⲥⲥⲉ ⲛ ϣⲟⲣⲡ ⲙ ⲡ ⲉⲩⲁⲅⲅⲉⲗⲓⲟⲛ ⲁⲩⲱ ⲉⲩϣⲁⲛ ϫⲓ ⲧⲏⲛⲟⲩ ⲉ ⲡⲁⲣⲁⲇⲓⲇⲟⲩ ⲙⲙⲱ ⲧⲛ ⲙⲡⲣ ϥⲓ ⲣⲟⲟⲩϣ ϫⲉ ⲟⲩ ⲡ ⲉⲧ ⲉⲧⲛ ⲛⲁ ϫⲟⲟ ϥ ⲁⲗⲗⲁ ⲡ ⲉⲧ ⲟⲩ ⲛⲁ ⲧⲁⲁ ϥ ⲉ ⲧⲉⲧⲛ ⲧⲁⲡⲣⲟ ϩⲛ ⲧⲉ ⲩⲛⲟⲩ ⲉⲧ ⲙⲙⲁⲩ ⲡⲁⲓ ⲡⲉ ⲉⲧ ⲉⲧⲛ ⲛⲁ ϫⲟⲟ ϥ ⲛⲧⲱⲧⲛ ⲅⲁⲣ ⲁⲛ ⲛ ⲉⲧ ϣⲁϫⲉ ⲁⲗⲗⲁ ⲡⲉ ⲡⲛⲉⲩⲙⲁ ⲡⲉ ⲉⲧ ⲟⲩⲁⲁⲃ . ⲁⲩⲱ ⲟⲩⲛ ⲟⲩ ⲥⲟⲛ ⲛⲁ ⲡⲁⲣⲁⲇⲓⲇⲟⲩ ⲛ ⲟⲩ ⲥⲟⲛ ⲉϩⲣⲁⲓ ⲉ ⲡ ⲙⲟⲩ . ⲁⲩⲱ ⲟⲩ ⲉⲓⲱⲧ ϥ ⲛⲁ ⲡⲁⲣⲁⲇⲓⲇⲟⲩ ⲛ ⲟⲩ ϣⲏⲣⲉ ⲛ ϣⲏⲣⲉ ⲛⲁ ⲧⲱⲟⲩⲛ ⲉϫⲛ ⲛⲉⲩ ⲉⲓⲟⲧⲉ ⲛ ⲥⲉ ⲙⲟⲟⲩⲧ ⲟⲩ ⲛ ⲧⲉⲧⲛ ϣⲱⲡⲉ ⲉⲣⲉ ⲟⲩⲟⲛ ⲛⲓⲙ ⲙⲟⲥⲧⲉ ⲙⲙⲱ ⲧⲛ ⲉⲧⲃⲉ ⲡⲁ ⲣⲁⲛ ⲡ ⲉⲧ ⲛⲁ ϩⲩⲡⲟⲙⲓⲛⲉ ⲇⲉ ϣⲁⲃⲟⲗ ⲡⲁⲓ ⲡ ⲉⲧ ⲛⲁ ⲟⲩϫⲁⲉⲓ . ⲉⲧⲉⲧⲛϣⲁⲛ ⲛⲁⲩ ⲇⲉ ⲉ ⲧ ⲃⲟⲧⲉ ⲙ ⲡ ϣⲱϥ ⲉ ⲥ ⲁϩⲉ ⲣⲁⲧ ⲥ ⲙ ⲡ ⲙⲁ ⲉⲧⲉ ⲛ ϣϣⲉ ⲁⲛ . ⲡ ⲉⲧ ⲱϣ ⲙⲁⲣⲉ ϥ ⲛⲟⲓ ⲧⲟⲧⲉ ⲛ ⲉⲧ ϩⲛ ⲧ ⲓⲟⲩⲇⲁⲓⲁ ⲙⲁⲣ ⲟⲩ ⲡⲱⲧ ⲉ ⲛ ⲧⲟⲩⲓⲏ ⲡ ⲉⲧ ϩⲓ ϫⲉⲛⲉⲡⲱⲣ ⲙⲡⲣⲧⲣⲉ ϥ ⲉⲓ ⲉ ⲡ ⲉⲥⲏⲧ ⲟⲩⲇⲉ ⲙⲡⲣⲧⲣⲉ ϥ ⲃⲱⲕ ⲉϩⲟⲩⲛ ⲉ ϥⲓ ⲗⲁⲁⲩ ϩⲙ ⲡⲉϥ ⲏⲉⲓ . ⲁⲩⲱ ⲡ ⲉⲧ ϩⲛ ⲧ ⲥⲱϣⲉ ⲙⲡⲣⲧⲣⲉ ϥ ⲕⲟⲧ ϥ ⲉ ⲡⲁϩⲟⲩ ⲉ ϥⲓ ⲡⲉϥ ϩⲟⲓⲧⲉ . ⲟⲩⲟⲓ ⲇⲉ ⲛ ⲛ ⲉⲧ ⲉⲉⲧ ⲙⲛ ⲛ ⲉⲧ ⲧⲥⲛⲕⲟ ϩⲛ ⲛⲉ ϩⲟⲟⲩ ⲉⲧ ⲙⲙⲁⲩ . ϣⲗⲏⲗ ϫⲉⲕⲁⲁⲥ ⲉ ⲛⲛⲉ ⲡⲉⲧⲛ ⲡⲱⲧ ϣⲱⲡⲉ ⲛ ⲧⲉ ⲡⲣⲱ . ⲥⲉ ⲛⲁ ϣⲱⲡⲉ ⲅⲁⲣ ⲛϭⲓ ⲛⲉ ϩⲟⲟⲩ ⲉⲧ ⲙⲙⲁⲩ ⲛ ⲟⲩ ⲑⲗⲓⲯⲓⲥ ⲧⲁⲓ ⲉⲧⲉ ⲙⲡⲉ ⲟⲩⲟⲛ ⲛ ⲧⲉⲥ ϭⲟⲧ ϣⲱⲡⲉ ϫⲓⲛ ⲧ ⲁⲣⲭⲏ ⲙ ⲡ ⲥⲱⲛⲧ ⲛⲧ ⲁ ⲡ ⲛⲟⲩⲧⲉ ⲥⲟⲛⲧ ϥ ϣⲁϩⲣⲁⲓ ⲉ ⲧⲉⲛⲟⲩ ⲁⲩⲱ ⲙⲙⲛ ⲟⲩⲟⲛ ⲛ ⲧⲉⲥ ϭⲟⲧ ⲛⲁ ϣⲱⲡⲉ ⲁⲩⲱ ⲉⲛⲉ ⲙⲡⲉ ⲡ ϫⲟⲉⲓⲥ ⲧⲥⲃ ⲕⲉ ϩⲟⲟⲩ ⲛⲉ ⲙⲙⲛ ⲗⲁⲁⲩ ⲛ ⲥⲁⲣⲝ ⲛⲁ ⲱⲛϩ . ⲁⲗⲗⲁ ⲉⲧⲃⲉ ⲛ ⲥⲱⲧⲡ ⲛⲧ ⲁ ϥ ⲥⲟⲧⲡ ⲟⲩ ⲁ ϥ ⲧⲥⲃ ⲕⲉ ⲛⲉ ϩⲟⲟⲩ ⲁⲩⲱ ⲉⲣϣⲁⲛ ⲗⲁⲁⲩ ϫⲟⲟ ⲥ ⲛⲏ ⲧⲛ ϫⲉ ⲉⲓⲥ ⲡⲉ ⲭⲣⲓⲥⲧⲟⲥ ⲙ ⲡⲉⲓ ⲙⲁ . ⲁⲩⲱ ⲉⲓⲥ ϩⲏⲏⲧⲉ ϥ ϩⲛ ⲡⲓ ⲙⲁ ⲙⲡⲣ ⲡⲓⲥⲧⲉⲩⲉ ⲥⲉ ⲛⲁ ⲧⲱⲟⲩⲛ ⲟⲩ ⲅⲁⲣ ⲛϭⲓ ϩⲉⲛ ⲭⲣⲓⲥⲧⲟⲥ ⲛ ⲛⲟⲩϫ ⲛⲙ ϩⲉⲛ ⲡⲣⲟⲫⲏⲧⲏⲥ ⲛ ⲛⲟⲩϫ ⲛ ⲥⲉ ϯ ⲛ ϩⲉⲛ ⲙⲁⲓⲛ ⲛⲙ ϩⲉⲛ ϣⲡⲏⲣⲉ ⲉ ϣⲱⲡⲉ ⲉ ⲩⲛ ϭⲟⲙ ⲉ ⲡⲗⲁⲛⲁ ⲛ ⲛ ⲥⲱⲧⲡ ⲛⲧⲱⲧⲛ ⲇⲉ ϯ ϩⲧⲏ ⲧⲛ ⲉⲣⲱ ⲧⲛ ⲁ ⲓ ϣⲣⲡ ϫⲱ ⲉⲣⲱ ⲧⲛ ⲛ ϩⲱⲃ ⲛⲓⲙ . ⲁⲗⲗⲁ ϩⲛ ⲛⲉ ϩⲟⲟⲩ ⲉⲧ ⲙⲙⲁⲩ ⲙⲛⲛⲥⲁ ⲧⲉ ⲑⲗⲓⲯⲓⲥ ⲉⲧ ⲙⲙⲁⲩ ⲡ ⲣⲏ ⲛⲁ ⲣ ⲉⲃⲏ . ⲁⲩⲱ ⲡ ⲟⲟϩ ⲛ ϥ ⲛⲁ ϯ ⲡⲉϥ ⲟⲩⲟⲓⲛ ⲁⲛ . ⲁⲩⲱ ⲛ ⲥⲓⲟⲩ ⲥⲉ ⲛⲁ ϩⲉ ⲉⲃⲟⲗ ϩⲛ ⲧ ⲡⲉ ⲁⲩⲱ ⲛ ϭⲟⲙ ⲉⲧ ϩⲛ ⲙ ⲡⲏⲩⲉ ⲥⲉ ⲛⲁ ⲛⲟⲓⲛ ⲁⲩⲱ ⲧⲟⲧⲉ ⲥⲉ ⲛⲁ ⲛⲁⲩ ⲉ ⲡ ϣⲏⲣⲉ ⲙ ⲡ ⲣⲱⲙⲉ ⲉ ϥ ⲛⲏⲩ ϩⲛ ⲟⲩ ⲕⲗⲟⲟⲗⲉ ⲛⲙ ⲟⲩ ⲛⲟϭ ⲛ ϭⲟⲙ ⲁⲩⲱ ⲟⲩ ⲉⲟⲟⲩ . ⲁⲩⲱ ⲧⲟⲧⲉ ϥ ⲛⲁ ϫⲉⲩ ⲛⲉϥ ⲁⲅⲅⲉⲗⲟⲥ ⲛ ϥ ⲥⲱⲟⲩϩ ⲉϩⲟⲩⲛ ⲛ ⲛⲉϥ ⲥⲱⲧⲡ ⲉⲃⲟⲗ ϩⲙ ⲡⲉ ϥⲧⲟⲩ ⲧⲏⲩ . ϫⲓⲛ ϫⲱ ϥ ⲙ ⲡ ⲕⲁϩ ϣⲁ ϫⲱ ⲥ ⲛ ⲧ ⲡⲉ . ⲉⲃⲟⲗ ⲇⲉ ⲛ ⲧ ⲃⲱ ⲛ ⲕⲛⲧⲉ ⲉⲧⲉⲧⲛⲉ ⲉⲓⲙⲉ ⲉ ⲧ ⲡⲁⲣⲁⲃⲟⲗⲏ . ⲉⲣϣⲁⲛ ⲡⲉ ⲥⲕⲗⲁⲇⲟⲥ ⲏⲇⲏ ⲗⲱⲕ ⲛⲧⲉ ⲛⲉⲥ ϭⲱⲃⲉ ϯ ⲟⲩⲱ ⲛ ϣⲁ ⲧⲉⲧⲛ ⲉⲓⲙⲉ ϫⲉ ⲁ ⲡ ϣⲱⲙ ϩⲱⲛ ⲉϩⲟⲩⲛ . ⲧⲁⲓ ϩⲱⲧ ⲧⲏⲩⲧⲛ ⲧⲉ ⲧⲉⲧⲛ ϩⲉ ⲉⲧⲉⲧⲛϣⲁⲛ ⲛⲁⲩ ⲉ ⲛⲁⲓ ⲧⲏⲣ ⲟⲩ ⲉ ⲩ ⲛⲁ ϣⲱⲡⲉ ⲉ ⲧⲉⲧⲛ ⲛⲁ ⲓⲙⲉ ϫⲉ ⲁ ϥ ϩⲱⲛ ⲉϩⲟⲩⲛ ϩⲓⲣⲛ ⲣ ⲣⲟ . ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲛⲛⲉ ⲧⲉⲓ ⲅⲉⲛⲉⲁ ⲗⲟ ⲙⲙⲁⲩ ϣⲁⲛⲧⲉ ⲛⲁⲓ ⲧⲏⲣ ⲟⲩ ϣⲱⲡⲉ . ⲧ ⲡⲉ ⲛⲙ ⲡ ⲕⲁϩ ⲥⲉ ⲛⲁ ⲗⲟ ⲙⲙⲁⲩ ⲛⲁ ϣⲁϫⲉ ⲇⲉ ⲛ ⲥⲉ ⲛⲁ ⲗⲟ ⲙⲙⲁⲩ ⲁⲛ . ⲉⲧⲃⲉ ⲡⲉ ϩⲟⲟⲩ ⲇⲉ ⲉⲧ ⲙⲙⲁⲩ ⲏ ⲧⲉ ⲩⲛⲟⲩ ⲙⲛ ⲗⲁⲁⲩ ⲥⲟⲟⲩⲛ ⲟⲩⲇⲉ ⲛ ⲁⲅⲅⲉⲗⲟⲥ ϩⲛ ⲧ ⲡⲉ . ⲟⲩⲇⲉ ⲡ ϣⲏⲣⲉ ⲛⲥⲁ ⲡ ⲉⲓⲱⲧ ⲙ ⲙⲁⲩⲁⲁ ϥ . ϯ ϩⲧⲏ ⲧⲛ ⲛ ⲧⲉⲧⲛ ⲣⲟⲉⲓⲥ ⲁⲩⲱ ⲛ ⲧⲉⲧⲛ ϣⲗⲏⲗ ⲛ ⲧⲉⲧⲛ ⲥⲟⲟⲩⲛ ⲅⲁⲣ ⲁⲛ ϫⲉ ⲁϣ ⲡⲉ ⲡⲉ ⲩⲟⲉⲓϣ . ⲛ ⲧ ϩⲉ ⲛ ⲟⲩ ⲣⲱⲙⲉ ⲉ ϥ ⲛⲁ ⲁⲡⲟⲇⲏⲙⲉⲓ ⲉ ⲁ ϥ ⲕⲁ ⲡⲉϥ ⲏⲉⲓ ⲁⲩⲱ ⲁ ϥ ϯ ⲛ ⲧ ⲉⲝⲟⲩⲥⲓⲁ ⲛ ⲛⲉϥ ϩⲙϩⲁⲗ ⲡ ⲟⲩⲁ ⲡ ⲟⲩⲁ ⲉ ⲁ ϥ ϯ ⲛⲁ ϥ ⲙ ⲡⲉϥ ϩⲱⲃ . ⲁⲩⲱ ⲡⲉ ⲙⲛⲟⲩⲧ ⲁ ϥ ϩⲱⲛ ⲉⲧⲟⲟⲧ ϥ ϫⲉⲕⲁⲁⲥ ⲉϥⲉ ⲣⲟⲉⲓⲥ ⲣⲟⲉⲓⲥ ϭⲉ ϩⲱⲧ ⲧⲏⲩⲧⲛ ⲛ ⲧⲉⲧⲛ ⲥⲟⲟⲩⲛ ⲅⲁⲣ ⲁⲛ ϫⲉ ⲉⲣⲉ ⲡ ϫⲟⲉⲓⲥ ⲙ ⲡ ⲏⲓ ⲛⲏⲩ ⲛ ⲁϣ ⲛ ⲛⲁⲩ ⲏ ⲣ ⲣⲟⲩϩⲉ ⲏ ϩⲛ ⲧ ⲡⲁϣⲉ ⲛ ⲧⲉ ⲩϣⲏ ⲏ ⲙ ⲡ ⲛⲁⲩ ⲉⲣⲉ ⲡ ⲁⲗⲉⲕⲧⲱⲣ ⲛⲁ ⲙⲟⲩⲧⲉ ⲏ ⲙ ⲡ ⲛⲁⲩ ⲛ ϩⲧⲟⲟⲩⲉ ⲙⲏⲡⲱⲥ ⲛ ϥ ⲉⲓ ϩⲛ ⲟⲩ ϣⲥⲛⲉ ⲛ ϥ ϩⲉ ⲉⲣⲱ ⲧⲛ ⲉ ⲧⲉⲧⲛ ⲟⲃϣ . ⲡⲉ ϯ ϫⲱ ⲙⲙⲟ ϥ ⲛⲏ ⲧⲛ ϯ ϫⲱ ⲙⲙⲟ ϥ ⲛ ⲟⲩⲟⲛ ⲛⲓⲙ ϫⲉ ⲣⲟⲉⲓⲥ .
ⲛⲉⲣⲉ ⲡ ⲡⲁⲥⲭⲁ ⲇⲉ ⲁⲩⲱ ⲡⲉ ϩⲟⲟⲩ ⲛ ⲛ ⲁⲧ ⲑⲁⲃ . ⲛⲁ ϣⲱⲡⲉ ⲙⲙⲛⲛⲥⲁ ϩⲟⲟⲩ ⲥⲛⲁⲩ ⲁⲩⲱ ⲛ ⲁⲣⲭⲓⲉⲣⲉⲩⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ ⲛⲉ ⲩ ⲕⲱⲧⲉ ⲛⲥⲁ ⲧ ϩⲉ ⲛ ϭⲟⲡ ϥ ϩⲛ ⲟⲩ ⲕⲣⲟϥ ⲛ ⲥⲉ ⲙⲟⲟⲩⲧ ϥ ⲁ ⲩ ϫⲟⲟ ⲥ ⲇⲉ ϫⲉ ϩⲙ ⲡ ϣⲁ ⲁⲛ ϫⲉ ⲛⲛⲉ ⲩ ϣⲧⲟⲣⲧⲣ ϣⲱⲡⲉ ϩⲙ ⲡ ⲗⲁⲟⲥ ⲁⲩⲱ ⲉⲣⲉ ⲓⲏⲥⲟⲩⲥ ϩⲛ ⲃⲏⲑⲁⲛⲓⲁ ⲉ ϥ ⲛⲏϫ ϩⲙ ⲡ ⲏⲓ ⲛ ⲥⲓⲙⲱⲛ ⲡ ⲉⲧ ⲥⲟⲃϩ ⲁ ⲥ ⲉⲓ ⲛϭⲓ ⲟⲩ ⲥϩⲓⲙⲉ ⲉⲣⲉ ⲟⲩ ⲁⲗⲁⲃⲁⲥⲧⲣⲟⲛ ⲛ ⲥⲟϭⲛ ⲛⲧⲟⲟⲧ ⲥ ⲛ ⲛⲁⲣⲇⲟⲥ ⲉ ϥ ⲥⲟⲧⲡ ⲉ ⲛⲁϣⲉ ⲥⲟⲩⲛⲧ ⲥ ⲁ ⲥ ⲧⲁϩ ⲧ ⲁⲗⲁⲃⲁⲥⲧⲣⲟⲛ ⲇⲉ ⲁ ⲥ ⲡⲁϩⲧ ⲥ ⲉϫⲛ ⲧⲉϥ ⲁⲡⲉ . ⲁ ϩⲟⲓⲛⲉ ⲇⲉ ϭⲛⲁⲧ ⲉ ⲩ ϫⲱ ⲙⲙⲟ ⲥ ⲛ ⲛⲉⲩ ⲉⲣⲏⲩ ϫⲉ ⲉⲧⲃⲉ ⲟⲩ ⲡⲉⲓ ⲥⲟϭⲛ ⲁ ⲩ ⲧⲁⲕⲟ ϥ ⲛⲉ ⲩ ⲉ ϣ ⲧⲁⲁ ϥ ⲅⲁⲣ ⲉⲃⲟⲗ ϩⲁ ϩⲟⲩⲟ ⲉ ϣⲙⲧ ϣⲉ ⲛ ⲥⲁⲧⲉⲉⲣⲉ ⲛ ⲥⲉ ⲧⲁⲁ ⲩ ⲛ ⲛ ϩⲏⲕⲉ . ⲁⲩⲱ ⲛⲉ ⲩ ϭⲟⲛⲧ ⲉⲣⲟ ⲥ . ⲓⲏⲥⲟⲩⲥ ⲇⲉ ⲡⲉϫⲁ ϥ ⲛⲁ ⲩ ϫⲉ ⲁⲗⲱ ⲧⲛ ϩⲁⲣⲟ ⲥ ⲉⲧⲃⲉ ⲟⲩ ⲧⲉⲧⲛ ⲟⲩⲉϩ ϩⲓⲥⲉ ⲉⲣⲟ ⲥ ⲟⲩ ϩⲱⲃ ⲉ ⲛⲁⲛⲟⲩ ϥ ⲡⲉ ⲛⲧ ⲁ ⲥ ⲁⲁ ϥ ⲛⲁ ⲓ . ⲛ ϩⲏⲕⲉ ⲅⲁⲣ ⲛⲙⲙⲏ ⲧⲛ ⲟⲩⲟⲓϣ ⲛⲓⲙ ⲁⲩⲱ ⲉⲧⲉⲧⲛϣⲁⲛ ⲣ ϩⲛⲏ ⲧⲛ ⲉⲧⲉⲧⲛⲉ ϣ ⲣ ⲡ ⲉⲧ ⲛⲁⲛⲟⲩ ϥ ⲛⲁ ⲩ ⲟⲩⲟⲓϣ ⲛⲓⲙ ⲁⲛⲟⲕ ⲇⲉ ⲛⲉ ⲓ ⲛⲁ ϭⲱ ⲁⲛ ⲛⲙⲙⲏ ⲧⲛ ⲟⲩⲟⲉⲓϣ ⲛⲓⲙ . ⲡ ⲉⲛⲧ ⲁ ϥ ⲣ ⲁⲧⲟⲟⲧ ⲥ ⲁ ⲥ ⲁⲁ ϥ ⲁ ⲥ ⲣ ϣⲟⲣⲡ ⲉ ⲧⲉϩⲥ ⲡⲁ ⲥⲱⲙⲁ ⲛ ⲥⲟϭⲛ ⲉ ⲡ ⲕⲟⲟⲥⲧ ϩⲁⲙⲏⲛ ⲇⲉ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲡ ⲙⲁ ⲉⲧ ⲟⲩ ⲛⲁ ⲧⲁϣⲉ ⲟⲓϣ ⲙ ⲡⲉⲓ ⲉⲩⲁⲅⲅⲉⲗⲓⲟⲛ ⲛϩⲏⲧ ϥ ϩⲙ ⲡ ⲕⲟⲥⲙⲟⲥ ⲧⲏⲣ ϥ ⲥⲉ ⲛⲁ ϣⲁϫⲉ ⲉ ⲡ ⲉⲛⲧ ⲁ ⲧⲁⲓ ⲁⲁ ϥ ⲉ ⲩ ⲣ ⲡ ⲙⲉⲉⲩⲉ ⲛⲁ ⲥ . ⲁⲩⲱ ⲓⲟⲩⲇⲁⲥ ⲡ ⲓⲥⲕⲁⲣⲓⲱⲧⲏⲥ ⲟⲩⲁ ϩⲙ ⲡ ⲙⲛⲧ ⲥⲛⲟⲟⲩⲥ ⲁ ϥ ⲃⲱⲕ ⲉⲣⲁⲧ ⲟⲩ ⲛ ⲛ ⲁⲣⲭⲓⲉⲣⲉⲩⲥ ϫⲉ ⲉϥⲉ ⲡⲁⲣⲁⲇⲓⲇⲟⲩ ⲙⲙⲟ ϥ ⲛⲁ ⲩ . ⲛⲧⲟⲟⲩ ⲇⲉ ⲛⲧⲉⲣ ⲟⲩ ⲥⲱⲧⲙ ⲁ ⲩ ⲣⲁϣⲉ ⲁⲩⲱ ⲁ ⲩ ⲉⲣⲏⲧ ⲛ ϩⲉⲛ ϩⲟⲙⲛⲧ ⲉ ⲧⲁⲁ ⲩ ⲛⲁ ϥ . ⲁⲩⲱ ⲁ ϥ ⲕⲱⲧⲉ ⲛⲥⲁ ⲟⲩ ⲉⲩⲕⲁⲓⲣⲓⲁ ⲉⲧⲃⲉ ⲧ ϩⲉ ⲛ ⲧⲁⲁ ϥ ⲉⲧⲟⲟⲧ ⲟⲩ . ⲁⲩⲱ ϩⲙ ⲡ ϣⲟⲣⲡ ⲛ ϩⲟⲟⲩ ⲛ ⲁⲧ ⲑⲁⲃ . ⲛⲧⲉⲣ ⲟⲩ ϣⲁⲁⲧ ⲡ ⲡⲁⲥⲭⲁ ⲡⲉϫⲉ ⲛⲉϥ ⲙⲁⲑⲏⲧⲏⲥ ⲛⲁ ϥ ϫⲉ ⲉ ⲕ ⲟⲩⲉϣ ⲧⲉⲛ ⲃⲱⲕ ⲉ ⲧⲱⲛ ⲉ ⲥⲃⲧⲉ ⲡ ⲡⲁⲥⲭⲁ ⲛⲁ ⲕ ϫⲉ ⲉⲕⲉ ⲟⲩⲟⲙ ϥ ⲁ ϥ ϫⲉⲩ ⲥⲛⲁⲩ ⲇⲉ ⲛ ⲛⲉϥ ⲙⲁⲑⲏⲧⲏⲥ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲃⲱⲕ ⲉϩⲣⲁⲓ ⲉ ⲧ ⲡⲟⲗⲓⲥ ⲁⲩⲱ ϥ ⲛⲁ ⲧⲱⲙⲛⲧ ⲉⲣⲱ ⲧⲛ ⲛϭⲓ ⲟⲩ ⲣⲱⲙⲉ ⲉⲣⲉ ⲟⲩ ϣⲟϣⲟⲩ ⲙ ⲙⲟ ϩⲓϫⲱ ϥ ⲟⲩⲁϩ ⲧⲏⲩⲛ ⲛⲥⲱ ϥ ⲁⲩⲱ ⲡ ⲙⲁ ⲉⲧ ϥ ⲛⲁ ⲃⲱⲕ ⲉϩⲟⲩⲛ ⲉⲣⲟ ϥ ⲁϫⲓ ⲥ ⲙ ⲡ ϫⲟⲉⲓⲥ ⲙ ⲡ ⲏⲉⲓ ϫⲉ ⲡ ⲥⲁϩ ⲡⲉ ⲉⲧ ϫⲱ ⲙⲙⲟ ⲥ ϫⲉ ⲉⲣⲉ ⲡⲁ ⲙⲁ ⲛ ϭⲟⲓⲗⲉ ⲧⲱⲛ ⲡ ⲙⲁ ⲉ ϯ ⲛⲁ ⲟⲩⲱⲙ ⲡ ⲡⲁⲥⲭⲁ ⲙⲛ ⲛⲁ ⲙⲁⲑⲏⲧⲏⲥ . ⲁⲩⲱ ⲛⲧⲟϥ ϥ ⲛⲁ ⲧⲥⲁⲃⲱ ⲧⲛ ⲉ ⲩ ⲛⲟϭ ⲙ ⲙⲁ ⲛ ⲧ ⲡⲉ ⲉ ϥ ⲡⲟⲣϣ ⲉ ϥ ⲥⲃⲧⲱⲧ ⲉ ⲧⲉⲧⲛ ⲛⲁ ⲥⲟⲃⲧⲉ ⲛⲁ ⲛ ⲙⲙⲁⲩ . ⲁⲩⲱ ⲁ ⲩ ⲙⲟⲟϣⲉ ⲛϭⲓ ⲛⲉϥ ⲙⲁⲑⲏⲧⲏⲥ ⲁ ⲩ ⲃⲱⲕ ⲉ ⲧ ⲡⲟⲗⲓⲥ ⲁ ⲩ ϩⲉ ⲉ ⲡ ⲙⲁ ⲕⲁⲧⲁ ⲧ ϩⲉ ⲉⲛⲧ ⲁ ϥ ϫⲟⲟ ⲥ ⲛⲁ ⲩ ⲁⲩⲱ ⲁ ⲩ ⲥⲟⲃⲧⲉ ⲙ ⲡ ⲡⲁⲥⲭⲁ . ⲛⲧⲉⲣⲉⲣ ⲟⲩ ϩⲉ ⲇⲉ ϣⲱⲡⲉ ⲁ ϥ ⲉⲓ ⲙⲛ ⲡⲉϥ ⲙⲛⲧ ⲥⲛⲟⲟⲩⲥ ⲁⲩⲱ ⲉ ⲩ ⲛⲏϫ ⲉ ⲩ ⲟⲩⲱⲙ ⲡⲉϫⲉ ⲓⲏⲥⲟⲩⲥ ⲛⲁ ⲩ ϫⲉ ϩⲁⲙⲏⲛ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲟⲩⲛ ⲟⲩⲁ ⲉⲃⲟⲗ ⲛϩⲏⲧ ⲧⲏⲩⲧⲛ ⲛ ⲉⲧ ⲟⲩⲱⲙ ⲛⲙⲙⲁ ⲓ ⲛⲁ ⲡⲁⲣⲁⲇⲓⲇⲟⲩ ⲙⲙⲟ ⲓ . ⲁⲩⲱ ⲁ ⲩ ⲁⲣⲭⲓ ⲛ ⲙⲕⲁϩ ⲛ ϩⲏⲧ ⲁⲩⲱ ⲉ ϫⲟⲟ ⲥ ⲛⲁ ϥ ⲟⲩⲁ ⲟⲩⲁ ϫⲉ ⲙⲏ ⲁⲛⲟⲕ ⲡⲉ ⲛⲧⲟϥ ⲇⲉ ⲡⲉϫⲁ ϥ ⲛⲁ ⲩ ϫⲉ ⲟⲩⲁ ⲡⲉ ⲙ ⲡ ⲙⲛⲧ ⲥⲛⲟⲟⲩⲥ ⲡ ⲉⲧ ⲛⲁ ⲥⲡ ⲧⲟⲟⲧ ϥ ⲛⲙⲙⲁ ⲓ ϩⲛ ⲧ ϫⲏⲏⲥ ϫⲉ ⲡ ϣⲏⲣⲉ ⲙⲉⲛ ⲙ ⲡ ⲣⲱⲙⲉ ⲛⲁ ⲃⲱⲕ ⲕⲁⲧⲁ ⲧ ϩⲉ ⲛⲧ ⲁ ⲩ ⲥϩⲁⲓ ⲉⲧⲃⲏⲏⲧ ϥ . ⲟⲩⲟⲓ ⲇⲉ ⲙ ⲡ ⲣⲱⲙⲉ ⲉⲧ ⲙⲙⲁⲩ ⲡ ⲉⲧ ⲟⲩ ⲛⲁ ⲡⲁⲣⲁⲇⲓⲇⲟⲩ ⲙ ⲡ ϣⲏⲣⲉ ⲙ ⲡ ⲣⲱⲙⲉ ⲉⲃⲟⲗ ϩⲓⲧⲟⲟⲧ ϥ . ⲛⲉ ⲛⲁⲛⲟⲩ ⲥ ⲙ ⲡ ⲣⲱⲙⲉ ⲉⲧ ⲙⲙⲁⲩ ⲉ ⲙⲡ ⲟⲩ ϫⲡⲟ ϥ . ⲁⲩⲱ ⲉ ⲩ ⲟⲩⲱⲙ ⲁ ϥ ϫⲓ ⲛ ⲟⲩⲟⲓⲕ ⲁ ϥ ⲥⲙⲟⲩ ⲉⲣⲟ ϥ ⲁ ϥ ⲡⲟϣ ϥ ⲁⲩⲱ ⲁ ϥ ⲧⲁⲁ ϥ ⲛⲁ ⲩ ⲉ ϥ ϫⲱ ⲙⲙⲟ ⲥ ϫⲉ ϫⲓⲧ ϥ ⲡⲁⲓ ⲡⲉ ⲡⲁ ⲥⲱⲙⲁ . ⲁⲩⲱ ⲛⲧⲉⲣⲉ ϥ ϫⲓ ⲛ ⲟⲩ ⲁⲡⲟⲧ ⲁ ϥ ϣⲡ ϩⲙⲟⲧ ⲉϫⲱ ϥ ⲁ ϥ ⲧⲁⲁ ϥ ⲛⲁ ⲩ ⲁⲩⲱ ⲁ ⲩ ⲥⲱ ⲧⲏⲣ ⲟⲩ ⲉⲃⲟⲗ ⲛϩⲏⲧ ϥ . ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲡⲁⲓ ⲡⲉ ⲡⲁ ⲥⲛⲟϥ ⲛ ⲧ ⲇⲓⲁⲑⲏⲕⲏ ⲉⲧ ⲟⲩ ⲛⲁ ⲡⲟⲛ ϥ ⲉⲃⲟⲗ ⲉϫⲛ ϩⲁϩ . ϩⲁⲙⲏⲛ ⲇⲉ ϯ ϫⲱ ⲙⲙⲟ ⲥ ⲛⲏ ⲧⲛ ϫⲉ ⲛⲛ ⲁ ⲥⲱ ϫⲓⲛ ⲙ ⲡⲉⲓ ⲛⲁⲩ ⲉⲃⲟⲗ ϩⲙ ⲡ ⲅⲉⲛⲏⲙⲁ ⲛ ⲧ ⲃⲱ ⲛ ⲉⲗⲟⲟⲗⲉ ϣⲁ ⲡⲉ ϩⲟⲟⲩ ⲉⲧ ⲙⲙⲁⲩ . ϩⲟⲧⲁⲛ ⲉⲓϣⲁⲛ ⲥⲟⲟ ϥ ⲉ ϥ ⲟ ⲃⲃⲣⲣⲉ ϩⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ . ⲁⲩⲱ ⲛⲧⲉⲣ ⲟⲩ ⲥⲙⲟⲩ ⲁ ⲩ ⲉⲓ ⲉⲃⲟⲗ ⲉ ⲡ ⲧⲟⲟⲩ ⲛ ⲛ ϫⲟⲉⲓⲧ ⲁⲩⲱ ⲡⲉϫⲉ ⲓⲏⲥⲟⲩⲥ ⲛⲁ ⲩ ϫⲉ ⲛⲧⲱⲧⲛ ⲧⲏⲣ ⲧⲛ ⲧⲉⲧⲛ ⲛⲁ ⲥⲕⲁⲛⲇⲁⲗⲓⲍⲉ ϫⲉ ϥ ⲥⲏϩ ϫⲉ ϯ ⲛⲁ ⲡⲁⲧⲁⲥⲥⲉ ⲙ ⲡ ϣⲱⲥ . ⲁⲩⲱ ⲛ ⲉⲥⲟⲟⲩ ⲥⲉ ⲛⲁ ϫⲱⲱⲣⲉ ⲉⲃⲟⲗ . ⲙⲛⲛⲥⲁ ⲧⲣ ⲁ ⲧⲱⲟⲩⲛ ⲇⲉ ϯ ⲛⲁ ⲣ ϣⲟⲣⲡ ⲉⲣⲱ ⲧⲛ ⲉ ⲧ ⲅⲁⲗⲓⲗⲁⲓⲁ . ⲡⲉⲧⲣⲟⲥ ⲇⲉ ⲡⲉϫⲁ ϥ ⲛⲁ ϥ ϫⲉ ⲉϣϫⲉ ⲥⲉ ⲛⲁ ⲥⲕⲁⲛⲇⲁⲗⲓⲍⲉ ⲧⲏⲣ ⲟⲩ ⲁⲗⲗⲁ ⲁⲛⲟⲕ ⲙⲙⲟⲛ . ⲡⲉϫⲉ ⲓⲏⲥⲟⲩⲥ ⲛⲁ ⲩ ϫⲉ ϩⲁⲙⲏⲛ ϯ ϫⲱ ⲙⲙⲟ ⲥ ⲛⲁ ⲕ ϫⲉ ⲛⲧⲟⲕ ⲙ ⲡⲟⲟⲩ ϩⲛ ⲧⲉⲓ ⲟⲩϣⲏ ⲉ ⲙⲡⲁⲧⲉ ⲟⲩ ⲁⲗⲉⲕⲧⲱⲣ ⲙⲟⲩⲧⲉ ⲛ ⲥⲉⲡ ⲥⲛⲁⲩ ⲕ ⲛⲁ ⲁⲡⲁⲣⲛⲁ ⲙⲙⲟ ⲓ ⲛ ϣⲙⲛⲧ ⲥⲱⲱⲡ ⲛⲧⲟϥ ⲇⲉ ⲁ ϥ ⲣ ϩⲁϩ ⲛ ϣⲁϫⲉ ⲉ ϥ ϫⲱ ⲙⲙⲟ ⲥ ϫⲉ ⲉ ⲥ ⲉⲓ ⲉ ⲧⲣ ⲁ ⲙⲟⲩ ⲛⲙⲙⲁ ⲕ ⲛ ϯ ⲛⲁ ⲁⲣⲛⲁ ⲙⲙⲟ ⲕ ⲁⲛ . ϩⲟⲙⲟⲓⲱⲥ ⲇⲉ ⲛ ⲕⲉ ⲙⲁⲑⲏⲧⲏⲥ ⲧⲏⲣ ⲟⲩ ⲁ ⲩ ϫⲟⲟ ⲥ ⲁⲩⲱ ⲁ ⲩ ⲉⲓ ⲉϩⲣⲁⲓ ⲉ ⲩ ϭⲱⲙ ⲉ ⲡⲉϥ ⲣⲁⲛ ⲡⲉ ⲅⲉⲑⲥⲏⲙⲁⲛⲉⲓ ⲁⲩⲱ ⲡⲉϫⲁ ϥ ⲛ ⲛⲉϥ ⲙⲁⲑⲏⲧⲏⲥ ϫⲉ ϩⲙⲟⲟⲥ ⲛⲏ ⲧⲛ ⲙ ⲡⲉⲓ ⲙⲁ ϣⲁⲛⲧ ⲓ ϣⲗⲏⲗ ⲁⲩⲱ ⲁ ϥ ϫⲓ ⲙ ⲡⲉⲧⲣⲟⲥ ⲙⲛ ⲓⲁⲕⲱⲃⲟⲥ ⲙⲛ ⲓⲱϩⲁⲛⲛⲏⲥ ⲛⲙⲙⲁ ϥ ⲁⲩⲱ ⲁ ϥ ⲁⲣⲭⲓ ⲛ ϣⲧⲟⲣⲧⲣ ⲁⲩⲱ ⲉ ⲧⲱⲕⲙ ⲛ ϩⲏⲧ . ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲧⲁ ⲯⲩⲭⲏ ⲗⲩⲡⲓ ϣⲁϩⲣⲁⲓ ⲉ ⲡ ⲙⲟⲩ ϭⲱ ⲛⲏ ⲧⲛ ⲙ ⲡⲉⲓ ⲙⲁ ⲛ ⲧⲉⲧⲛ ⲣⲟⲉⲓⲥ . ⲁⲩⲱ ⲛⲧⲉⲣⲉ ϥ ⲃⲱⲕ ⲉ ⲧ ϩⲏ ⲛ ⲟⲩ ⲕⲟⲩⲉⲓ . ⲁ ϥ ⲡⲁϩⲧ ϥ ⲉϫⲙ ⲡ ⲕⲁϩ ⲁ ϥ ϣⲗⲏⲗ . ϫⲉⲕⲁⲁⲥ ⲉϣⲱⲡⲉ ⲟⲩⲛ ϭⲟⲙ ⲛⲧⲉ ⲧⲉⲓ ⲟⲩⲛⲟⲩ ⲥⲁⲁⲧ ϥ . ⲁⲩⲱ ⲛⲉ ϥ ϫⲱ ⲙⲙⲟ ⲥ ϫⲉ ⲁⲃⲃⲁ ⲡ ⲓⲱⲧ ⲟⲩⲛ ϭⲟⲙ ⲙⲙⲟ ⲕ ⲉ ϩⲱⲃ ⲛⲓⲙ ⲙⲁⲣⲉ ⲡⲉⲓ ⲁⲡⲟⲧ ⲥⲁⲁⲧ ⲁⲗⲗⲁ ⲛ ⲧ ϩⲉ ⲁⲛ ⲁⲛⲟⲕ ⲉ ϯ ⲟⲩⲁϣ ⲥ . ⲁⲩⲱ ⲁ ϥ ⲉⲓ ⲁ ϥ ϩⲉ ⲉⲣⲟ ⲟⲩ ⲉ ⲩ ⲟⲃϣ . ⲁⲩⲱ ⲡⲉϫⲁ ϥ ⲙ ⲡⲉⲧⲣⲟⲥ ϫⲉ ⲥⲓⲙⲱⲛ ⲉ ⲕ ⲛⲕⲟⲧⲕ ⲙⲡⲉⲕⲉ ϣ ⲣⲟⲉⲓⲥ ⲛ ⲟⲩ ⲟⲩⲛⲟⲩ ⲛ ⲟⲩⲱⲧ . ⲣⲟⲉⲓⲥ ⲛ ⲧⲉⲧⲛ ϣⲗⲏⲗ ϫⲉⲕⲁⲁⲥ ⲉ ⲛⲛⲉ ⲧⲛ ⲃⲱⲕ ⲉϩⲟⲩⲛ ⲉ ⲡⲉⲓⲣⲁⲥⲙⲟⲥ ⲡⲉ ⲡⲛⲉⲩⲙⲁ ⲙⲉⲛ ⲣⲟⲟⲩⲧ ⲧ ⲥⲁⲣⲝ ⲟⲩ ⲁⲥⲑⲉⲛⲏⲥ ⲧⲉ . ⲁⲩⲱ ⲛⲧⲉⲣⲉ ϥ ⲃⲱⲕ ⲟⲛ ⲁ ϥ ϣⲗⲏⲗ ⲉ ϥ ⲧⲁⲩⲟ ⲙ ⲡⲓ ϣⲁϫⲉ ⲛ ⲟⲩⲱⲧ ⲛⲧⲉⲣⲉ ϥ ⲉⲓ ⲟⲛ ϣⲁⲣⲟ ⲟⲩ ⲁ ϥ ϩⲉ ⲉⲣⲟ ⲟⲩ ⲉ ⲩ ⲟⲃϣ . ⲛⲉⲣⲉ ⲛⲉⲩ ⲃⲁⲗ ⲅⲁⲣ ϩⲟⲣϣ ⲁⲩⲱ ⲛⲉ ⲩ ⲥⲟⲟⲩⲛ ⲁⲛ ϫⲉ ⲉ ⲩ ⲛⲁ ϫⲟⲟ ⲥ ⲛⲁ ϥ ϫⲉ ⲟⲩ . ⲁ ϥ ⲉⲓ ⲟⲛ ⲙ ⲡ ⲙⲉϩ ϣⲙⲧ ⲥⲱⲱⲡ . ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲛⲕⲟⲧⲕ ⲧⲉⲛⲟⲩ ⲛ ⲧⲉⲧⲛ ⲙⲧⲟⲛ ⲙⲙⲱ ⲧⲛ ⲁ ⲡ ϩⲱⲃ ⲉⲓ ⲉⲃⲟⲗ ⲁ ⲧⲉ ⲩⲛⲟⲩ ⲉⲓ ⲉⲓⲥ ϩⲏⲏⲧⲉ ⲥⲉ ⲛⲁ ⲡⲁⲣⲁⲇⲓⲇⲟⲩ ⲙ ⲡ ϣⲏⲣⲉ ⲙ ⲡ ⲣⲱⲙⲉ ⲉϩⲣⲁⲓ ⲉⲧⲟⲟⲧ ⲟⲩ ⲛ ⲣ ⲣⲉϥ ⲣ ⲛⲟⲃⲉ . ⲧⲟⲩⲛ ⲧⲏⲩⲧⲛ ⲙⲁⲣⲟ ⲛ ⲉⲓⲥ ϩⲏⲏⲧⲉ ⲁ ϥ ϩⲱⲛ ⲉϩⲟⲩⲛ ⲛϭⲓ ⲡ ⲉⲧ ⲛⲁ ⲡⲁⲣⲁⲇⲓⲇⲟⲩ ⲙⲙⲟ ⲓ . ⲁⲩⲱ ⲛ ⲧⲉ ⲩⲛⲟⲩ ⲉⲧⲓ ⲉ ϥ ϣⲁϫⲉ . ⲁ ϥ ⲉⲓ ⲛϭⲓ ⲓⲟⲩⲇⲁⲥ ⲟⲩⲁ ϩⲙ ⲡ ⲙⲛⲧ ⲥⲛⲟⲟⲩⲥ ⲉⲣⲉ ⲟⲩ ⲙⲏⲏϣⲉ ⲛⲙⲙⲁ ϥ ⲛⲙ ϩⲉⲛ ⲥⲏϥⲉ ⲁⲩⲱ ϩⲉⲛ ϭⲉⲣⲱⲃ ⲛⲧⲟⲟⲧ ⲟⲩ ⲛ ⲛ ⲁⲣⲭⲓⲉⲣⲉⲩⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ ⲙⲛ ⲛⲉ ⲡⲣⲉⲥⲃⲩⲧⲉⲣⲟⲥ . ⲡ ⲉⲛⲧ ⲁ ϥ ⲡⲁⲣⲁⲇⲓⲇⲟⲩ ⲇⲉ ⲙⲙⲟ ϥ ⲁ ϥ ϯ ⲛⲁ ⲩ ⲛ ⲟⲩ ⲙⲁⲓⲛ ϫⲉ ⲡⲉ ϯ ⲛⲁ ϯ ⲡⲓ ⲉⲣⲱ ϥ ⲛⲧⲟϥ ⲡⲉ ⲁⲙⲁϩⲧⲉ ⲙⲙⲟ ϥ ⲛ ⲧⲉⲧⲛ ϫⲓⲧ ϥ ϩⲛ ⲟⲩ ⲱⲣϫ ⲁⲩⲱ ⲛⲧⲉⲣⲉ ϥ ⲉⲓ ⲛ ⲧⲉ ⲩⲛⲟⲩ ⲁ ϥ ϯ ⲡⲉϥ ⲟⲩⲟⲓ ⲉϩⲟⲩⲛ ⲉⲣⲟ ϥ ⲉ ϥ ϫⲱ ⲙⲙⲟ ⲥ -- ϫⲉ ⲭⲁⲓⲣⲉ ϩⲣⲁⲃⲃⲉⲓ ⲁⲩⲱ ⲁ ϥ ϯ ⲡⲓ ⲉⲣⲱ ϥ . ⲛⲧⲟⲟⲩ ⲇⲉ ⲁ ⲩ ⲛⲧⲟⲟⲧ ⲟⲩ ⲉϫⲱ ϥ ⲁ ⲩ ⲁⲙⲁϩⲧⲉ ⲙⲙⲟ ϥ ⲟⲩⲁ ⲇⲉ ⲛ ⲛ ⲉⲧ ⲁϩⲉ ⲣⲁⲧ ⲟⲩ ⲁ ϥ ⲧⲉⲕⲙ ⲧⲉϥ ⲥⲏϥⲉ ⲁ ϥ ⲣⲉϩⲧ ⲡ ϩⲙϩⲁⲗ ⲙ ⲡ ⲁⲣⲭⲓⲉⲣⲉⲩⲥ ⲁ ϥ ⲥⲗⲡ ⲡⲉϥ ⲙⲁⲁϫⲉ ⲁ ϥ ⲟⲩⲱϣⲃ ⲇⲉ ⲛϭⲓ ⲓⲏⲥⲟⲩⲥ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲛⲧ ⲁ ⲧⲉⲧⲛ ⲉⲓ ⲉⲃⲟⲗ ⲉ ϭⲟⲡⲧ ⲛ ⲧ ϩⲉ ⲛ ⲟⲩ ⲥⲟⲟⲛⲉ . ⲙⲛ ϩⲉⲛ ⲥⲏϥⲉ ⲁⲩⲱ ϩⲉⲛ ϭⲉⲣⲟⲟⲃ ⲛⲉ ⲓ ϩⲁϩⲧⲉ ⲧⲏⲩⲧⲛ ⲙⲙⲏⲛⲉ ϩⲙ ⲡⲉ ⲣⲡⲉ ⲉ ⲓ ϯ ⲥⲃⲱ ⲁⲩⲱ ⲙⲡⲉ ⲧⲛ ⲁⲙⲁϩⲧⲉ ⲙⲙⲟ ⲓ ⲁⲗⲗⲁ ϫⲉⲕⲁⲁⲥ ⲉⲩⲉ ϫⲱⲕ ⲉⲃⲟⲗ ⲛϭⲓ ⲛⲉ ⲅⲣⲁⲫⲏ ⲁⲩⲱ ⲛⲧⲉⲣ ⲟⲩ ⲕⲁⲁ ϥ ⲧⲏⲣ ⲟⲩ ⲁ ⲩ ⲡⲱⲧ ⲟⲩ ϩⲣϣⲓⲣⲉ ⲇⲉ ⲛⲉ ϥ ⲟⲩⲏϩ ⲛⲥⲱ ϥ ⲉ ϥ ϭⲟⲟⲗⲉ ⲛ ⲟⲩ ⲥⲓⲛⲇⲱⲛ . ⲁ ⲩ ⲁⲙⲁϩⲧⲉ ⲙⲙⲟ ϥ ⲛⲧⲟϥ ⲇⲉ ⲁ ϥ ⲕⲁ ⲧ ⲥⲓⲛⲇⲱⲛ ⲉⲃⲟⲗ ⲛⲥⲱ ⲟⲩ ⲁ ϥ ⲡⲱⲧ ⲉ ϥ ⲕⲏⲕ ⲁϩⲏⲩ . ⲁⲩⲱ ⲁ ⲩ ϫⲓ ⲛ ⲓⲏⲥⲟⲩⲥ ⲉⲣⲁⲧ ϥ ⲙ ⲡ ⲁⲣⲭⲓⲉⲣⲉⲩⲥ ⲁⲩⲱ ⲁ ⲩ ⲥⲱⲟⲩϩ ⲉⲣⲁⲧ ϥ ⲛϭⲓ ⲛ ⲁⲣⲭⲓⲉⲣⲉⲩⲥ ⲧⲏⲣ ⲟⲩ ⲙⲛ ⲛⲉ ⲡⲣⲉⲥⲃⲩⲧⲉⲣⲟⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ . ⲁⲩⲱ ⲡⲉⲧⲣⲟⲥ ⲛⲉ ϥ ⲟⲩⲏϩ ⲛⲥⲱ ϥ ⲙ ⲡ ⲟⲩⲉ . ϣⲁϩⲟⲩⲛ ⲉ ⲧ ⲁⲩⲗⲏ ⲙ ⲡ ⲁⲣⲭⲓⲉⲣⲉⲩⲥ . ⲁⲩⲱ ⲛⲉ ϥ ϩⲙⲟⲟⲥ ⲉϩⲣⲁⲓ ⲙⲛ ⲛ ϩⲩⲡⲏⲣⲉⲧⲏⲥ ⲉ ϥ ⲑⲙⲟ ⲙⲙⲟ ϥ ϩⲁϩⲧⲉ ⲡ ⲕⲱϩⲧ ⲛ ⲁⲣⲭⲓⲉⲣⲉⲩⲥ ⲇⲉ ⲙⲛ ⲡ ⲥⲩⲛϩⲉⲇⲣⲓⲟⲛ ⲧⲏⲣ ϥ ⲛⲉ ⲩ ⲕⲱⲧⲉ ⲛⲥⲁ ⲟⲩ ⲙⲛⲧ ⲙⲛⲧⲣⲉ ⲉϩⲟⲩⲛ ⲉ ⲓⲏⲥⲟⲩⲥ ⲉ ⲧⲣⲉ ⲩ ⲙⲟⲟⲩⲧ ϥ . ⲁⲩⲱ ⲙⲡ ⲟⲩ ϩⲉ ⲉ ⲟⲩⲟⲛ . ⲁ ⲩ ⲙⲏⲏϣⲉ ⲅⲁⲣ ⲣ ⲙⲛⲧⲣⲉ ⲉⲣⲟ ϥ ⲛ ⲛⲟⲩϫ ⲁⲩⲱ ⲛⲉⲩ ⲙⲛⲧ ⲙⲛⲧⲣⲉ ⲛⲉ ⲩ ϣⲏϣ ⲁⲛ ⲙⲛ ⲛⲉⲩ ⲉⲣⲏⲩ . ϩⲟⲓⲛⲉ ⲇⲉ ⲁ ⲩ ⲧⲱⲟⲩⲛ ⲁ ⲩ ⲣ ⲙⲛⲧⲣⲉ ⲉⲣⲟ ϥ ⲛ ⲛⲟⲩϫ ⲉ ⲩ ϫⲱ ⲙⲙⲟ ⲥ ϫⲉ ⲁⲛⲟⲛ ⲁ ⲛ ⲥⲱⲧⲙ ⲉⲣⲟ ϥ ⲉ ϥ ϫⲱ ⲙⲙⲟ ⲥ ϫⲉ ⲁⲛⲟⲕ ϯ ⲛⲁ ⲃⲱⲗ ⲉⲃⲟⲗ ⲙ ⲡⲉⲓ ⲣⲡⲉ ⲙ ⲙⲟⲩⲛⲅ ⲛ ϭⲓϫ ⲁⲩⲱ ϯ ⲛⲁ ⲕⲉⲧ ⲕⲉ ⲟⲩⲁ ⲛ ⲁⲧ ⲙⲟⲩⲛⲅ ⲛ ϭⲓϫ ϩⲛ ϣⲟⲙⲛⲧ ⲛ ϩⲟⲟⲩ ⲁⲩⲱ ϩⲓ ⲛⲁⲓ ⲟⲛ ⲧⲉⲩ ⲙⲛⲧ ⲙⲛⲧⲣⲉ ⲛⲉ ⲥ ⲥⲙⲟⲛⲧ ⲁⲛ . ⲁ ϥ ⲧⲱⲟⲩⲛ ⲇⲉ ⲛϭⲓ ⲡ ⲁⲣⲭⲓⲉⲣⲉⲩⲥ ϩⲛ ⲧⲉⲩ ⲙⲏⲧⲉ ⲁ ϥ ϫⲛⲉ ⲓⲏⲥⲟⲩⲥ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲛ ⲅ ⲛⲁ ϣⲁϫⲉ ⲁⲛ ⲗⲁⲁⲩ ⲁϩⲣⲟ ⲟⲩ ⲛⲁⲓ ⲥⲉ ⲣ ⲙⲛⲧⲣⲉ ⲉⲣⲟ ⲕ . ⲛⲧⲟϥ ⲇⲉ ⲁ ϥ ⲕⲁⲣⲱ ϥ ⲁⲩⲱ ⲙⲡ ϥ ϣⲁϫⲉ ⲗⲁⲁⲩ . ⲡ ⲁⲣⲭⲓⲉⲣⲉⲩⲥ ⲇⲉ ⲟⲛ ⲁ ϥ ϫⲛⲟⲩ ϥ ⲉ ϥ ϫⲱ ⲙⲙⲟ ⲥ ⲛⲁ ϥ ϫⲉ ⲛⲧⲟⲕ ⲡⲉ ⲡⲉ ⲭⲣⲓⲥⲧⲟⲥ ⲡ ϣⲏⲣⲉ ⲙ ⲡ ⲉⲧ ⲥⲙⲁⲙⲁⲁⲧ ⲓⲏⲥⲟⲩⲥ ⲇⲉ ⲡⲉϫⲁ ϥ ϫⲉ ⲁⲛⲟⲕ ⲡⲉ ⲁⲩⲱ ⲧⲉⲧⲛ ⲛⲁ ⲛⲁⲩ ⲉ ⲡ ϣⲏⲣⲉ ⲙ ⲡ ⲣⲱⲙⲉ ⲉ ϥ ϩⲙⲟⲟⲥ ⲛⲥⲁ ⲟⲩⲛⲁⲙ ⲛ ⲧ ϭⲟⲙ ⲁⲩⲱ ⲉ ϥ ⲛⲏⲩ ϩⲓϫⲛ ⲛⲉ ⲕⲗⲟⲟⲗⲉ ⲛ ⲧ ⲡⲉ . ⲛ ⲁⲣⲭⲓⲉⲣⲉⲩⲥ ⲇⲉ ⲁ ⲩ ⲡⲉϩ ⲛⲉⲩ ϩⲟⲓⲧⲉ ⲉ ⲩ ϫⲱ ⲙⲙⲟ ⲥ ϫⲉ ⲁϣ ⲛⲉ ⲛ ⲕⲉ ⲙⲛⲧⲣⲉ ⲉⲧ ⲛⲁ ϩⲉ ⲛⲁ ⲩ . ⲁ ⲧⲉⲧⲛ ⲥⲱⲧⲙ ⲉ ⲡ ⲟⲩⲁ ⲛⲧ ⲁ ϥ ϫⲟⲟ ϥ . ⲉ ⲥ ⲇⲟⲕⲓ ⲛⲏ ⲧⲛ ⲉ ⲟⲩ . ⲛⲧⲟⲟⲩ ⲇⲉ ⲧⲏⲣ ⲟⲩ ⲁ ⲩ ⲧϭⲁⲓⲟ ϥ ϫⲉ ϥ ⲙⲡϣⲁ ⲙ ⲡ ⲙⲟⲩ . ⲁⲩⲱ ⲁ ⲩ ⲁⲣⲭⲓ ⲛϭⲓ ϩⲟⲓⲛⲉ ⲉ ⲛⲉϫ ⲧⲁϥ ⲉϩⲟⲩⲛ ⲉϩⲣⲁ ϥ ⲁⲩⲱ ⲉ ϩⲃⲥ ⲡⲉϥ ϩⲟ ⲁⲩⲱ ⲉ ⲩ ϯ ⲕⲗⲯ ⲉϫⲱ ϥ ⲉ ⲩ ϫⲱ ⲙⲙⲟ ⲥ ⲛⲁ ϥ ϫⲉ ⲡⲣⲟⲫⲏⲧⲉⲩⲉ ⲛⲁ ⲛ . ⲁⲩⲱ ⲛ ϩⲩⲡⲏⲣⲉⲧⲏⲥ ⲁ ⲩ ϯ ⲁⲁⲥ ⲉϩⲟⲩⲛ ϩⲙ ⲡⲉϥ ϩⲟ . ⲡⲉⲧⲣⲟⲥ ⲇⲉ ⲉ ϥ ϩⲣⲁⲓ ϩⲛ ⲧ ⲁⲩⲗⲏ . ⲁ ⲥ ⲉⲓ ⲛϭⲓ ⲟⲩⲉⲓ ⲛ ⲛ ϩⲙϩⲁⲗ ⲙ ⲡ ⲁⲣⲭⲓⲉⲣⲉⲩⲥ ⲁⲩⲱ ⲛⲧⲉⲣⲉ ⲥ ⲛⲁⲩ ⲉ ⲡⲉⲧⲣⲟⲥ ⲉ ϥ ⲑⲙⲟ ⲙⲙⲟ ϥ ⲁ ⲥ ϭⲱϣⲧ ⲉϩⲟⲩⲛ ⲉϩⲣⲁ ϥ ⲉ ⲥ ϫⲱ ⲙⲙⲟ ⲥ ⲛⲁ ϥ ϫⲉ ⲛⲧⲟⲕ ϩⲱⲱ ⲕ ⲛⲉ ⲕ ϣⲟⲟⲡ ⲙⲛ ⲓⲏⲥⲟⲩⲥ ⲡ ⲛⲁⲍⲁⲣⲏⲛⲟⲥ . ⲛⲧⲟϥ ⲇⲉ ⲁ ϥ ⲁⲣⲛⲁ ⲉ ϥ ϫⲱ ⲙⲙⲟ ⲥ ϫⲉ ⲟⲩⲧⲉ ⲛ ϯ ⲥⲟⲟⲩⲛ ⲁⲛ ⲙⲙⲟ ϥ ⲟⲩⲇⲉ ⲛ ϯ ϭⲛ ⲉⲣⲉ ϫⲱ ⲙⲙⲟ ⲥ ⲁⲛ ϫⲉ ⲟⲩ ⲁⲩⲱ ⲁ ϥ ⲉⲓ ⲉⲃⲟⲗ ⲉ ⲑ ⲁⲉⲓⲧ ⲧ ϩⲙϩⲁⲗ ⲇⲉ ⲛⲧⲉⲣⲉ ⲥ ⲛⲁⲩ ⲉⲣⲟ ϥ ⲡⲉϫⲁ ⲥ ⲛ ⲛ ⲉⲧ ⲁϩⲉ ⲣⲁⲧ ⲟⲩ ϫⲉ ⲡⲁⲓ ⲟⲩ ⲉⲃⲟⲗ ⲙⲙⲟ ⲟⲩ ⲡⲉ . ⲛⲧⲟϥ ⲇⲉ ⲟⲛ ⲁ ϥ ⲁⲣⲛⲁ ⲙⲙⲛⲛⲥⲁ ⲕⲉ ⲕⲟⲩⲓ ⲇⲉ ⲛ ⲉⲧ ⲁϩⲉ ⲣⲁⲧ ⲟⲩ ⲡⲉϫⲁ ⲩ ⲙ ⲡⲉⲧⲣⲟⲥ ϫⲉ ⲁⲗⲏⲑⲱⲥ ⲛⲧ ⲕ ⲟⲩ ⲉⲃⲟⲗ ⲙⲙⲟ ⲟⲩ ⲕⲁⲓ ⲅⲁⲣ ⲛⲧ ⲕ ⲟⲩ ⲅⲁⲗⲓⲗⲁⲓⲟⲥ . ⲛⲧⲟϥ ⲇⲉ ⲁ ϥ ⲁⲣⲭⲓ ⲛ ⲕⲁⲉⲩⲱ ⲉϩⲣⲁⲓ ⲁⲩⲱ ⲉ ⲱⲣⲕ ϫⲉ ⲛ ϯ ⲥⲟⲟⲩⲛ ⲁⲛ ⲙ ⲡⲉⲓ ⲣⲱⲙⲉ ⲉ ⲧⲉⲧⲛ ⲧⲁⲩⲟ ⲙⲙⲟ ϥ . ⲁⲩⲱ ⲁ ⲡ ⲁⲗⲉⲕⲧⲱⲣ ⲙⲟⲩⲧⲉ ⲙ ⲡ ⲙⲉϩⲥⲉⲡⲥⲛⲁⲩ . ⲁ ϥ ⲣ ⲡ ⲙⲉⲉⲩⲉ ⲇⲉ ⲛϭⲓ ⲡⲉⲧⲣⲟⲥ ⲙ ⲡ ϣⲁϫⲉ ⲛ ⲧ ϩⲉ ⲛⲧⲁ ⲓⲏⲥⲟⲩⲥ ϫⲟⲟ ⲥ ⲛⲁ ϥ ϫⲉ ⲙⲡⲁⲧⲉ ⲟⲩ ⲁⲗⲉⲕⲧⲱⲣ ⲙⲟⲩⲧⲉ ⲛ ⲥⲉⲡ ⲥⲛⲁⲩ ⲕ ⲛⲁ ⲁⲡⲁⲣⲛⲁ ⲙⲙⲟ ⲓ ⲛ ϣⲙⲛⲧ ⲥⲱⲱⲡ ⲁⲩⲱ ⲁ ϥ ϩⲓ ⲧⲟⲟⲧ ϥ ⲁ ϥ ⲣⲓⲙⲉ .
ϩⲧⲟⲟⲩⲉ ⲇⲉ ⲛⲧⲉⲣⲉ ϥ ϣⲱⲡⲉ ⲁ ⲩ ϫⲓ ϣⲟϫⲛⲉ ⲛϭⲓ ⲛ ⲁⲣⲭⲓⲉⲣⲉⲩⲥ ⲙⲛ ⲛⲉ ⲡⲣⲉⲥⲃⲩⲧⲉⲣⲟⲥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ ⲙⲛ ⲡ ⲥⲩⲛϩⲉⲇⲣⲓⲟⲛ ⲧⲏⲣ ϥ ⲁⲩⲱ ⲁ ⲩ ⲥⲉⲛϩ ⲓⲏⲥⲟⲩⲥ ⲁ ⲩ ϫⲓⲧ ϥ ⲁ ⲩ ⲧⲁⲁ ϥ ⲉⲧⲟⲟⲧ ϥ ⲙ ⲡⲓⲗⲁⲧⲟⲥ . ⲁⲩⲱ ⲁ ⲡⲓⲗⲁⲧⲟⲥ ϫⲛⲟⲩ ϥ ϫⲉ ⲛⲧⲟⲕ ⲡⲉ ⲡ ⲣⲣⲟ ⲛ ⲓⲟⲩⲇⲁⲓ . ⲛⲧⲟϥ ⲇⲉ ⲁ ϥ ⲟⲩⲱϣⲃ ⲛⲁ ϥ ⲉ ϥ ϫⲱ ⲙⲙⲟ ⲥ ϫⲉ ⲛⲧⲟⲕ ⲡ ⲉⲧ ϫⲱ ⲙⲙⲟ ⲥ . ⲁⲩⲱ ⲛ ⲁⲣⲭⲓⲉⲣⲉⲩⲥ ⲁ ⲩ ⲕⲁⲧⲏⲅⲟⲣⲓ ⲙⲙⲟ ϥ ⲉⲙⲁⲧⲉ . ⲡⲓⲗⲁⲧⲟⲥ ⲇⲉ ⲟⲛ ⲁ ϥ ϫⲛⲟⲩ ϥ ϫⲉ ⲛ ⲅ ⲛⲁ ϣⲁϫⲉ ⲁⲛ ⲗⲁⲁⲩ . ⲁⲛⲁⲩ ϫⲉ ⲥⲉ ⲣ ⲙⲛⲧⲣⲉ ⲉⲣⲟ ⲕ ⲟⲩⲏⲣ . ⲓⲏⲥⲟⲩⲥ ⲇⲉ ⲙⲡ ϥ ϣⲁϫⲉ ⲗⲁⲁⲩ . ϩⲱⲥⲧⲉ ⲛⲧⲉ ⲡⲓⲗⲁⲧⲟⲥ ⲣ ϣⲡⲏⲣⲉ . ⲕⲁⲧⲁ ϣⲁ ⲇⲉ ϣⲁ ϥ ⲕⲱ ⲛⲁ ⲩ ⲉⲃⲟⲗ ⲛ ⲟⲩⲁ ⲉ ϥ ϭⲏⲡ ⲡ ⲉⲧ ⲟⲩ ⲛⲁ ⲁⲓⲧⲓ ⲙⲙⲟ ϥ . ⲛⲉ ϥ ϭⲏⲡ ⲇⲉ ⲛϭⲓ ⲡ ⲉⲧⲉ ϣⲁ ⲩ ⲙⲟⲩⲧⲉ ⲉⲣⲟ ϥ ϫⲉ ⲃⲁⲣⲁⲃⲃⲁ . ⲙⲛ ⲛ ⲉⲛⲧ ⲁ ⲩ ⲥⲧⲁⲥⲓⲁⲍⲉ . ⲛⲁⲓ ⲛⲧ ⲁ ⲩ ⲣ ⲫⲟⲛⲟⲥ ϩⲛ ⲧⲉ ⲥⲧⲁⲥⲓⲥ . ⲁⲩⲱ ⲡ ⲙⲏⲏϣⲉ ⲛⲧⲉⲣⲉ ϥ ⲃⲱⲕ ⲉϩⲣⲁⲓ ⲁ ϥ ⲁⲣⲭⲓ ⲛ ⲁⲓⲧⲓ ⲕⲁⲧⲁ ⲧ ϩⲉ ⲛ ϣⲁ ϥ ⲁⲁ ⲥ ⲛⲁ ⲩ . ⲡⲓⲗⲁⲧⲟⲥ ⲇⲉ ⲁ ϥ ⲟⲩⲱϣⲃ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲧⲉⲧⲛ ⲟⲩⲱϣ ⲉ ⲧⲣ ⲁ ⲕⲱ ⲛⲏ ⲧⲛ ⲉⲃⲟⲗ ⲙ ⲡ ⲉⲣⲟ ⲛ ⲓⲟⲩⲇⲁⲓ ⲛⲉ ϥ ⲥⲟⲟⲩⲛ ⲅⲁⲣ ϫⲉ ⲉⲧⲃⲉ ⲟⲩ ⲫⲑⲟⲛⲟⲥ ⲛⲧ ⲁ ⲩ ⲡⲁⲣⲁⲇⲓⲇⲟⲩ ⲙⲙⲟ ϥ ⲛϭⲓ ⲛ ⲁⲣⲭⲓⲉⲣⲉⲩⲥ ⲛ ⲁⲣⲭⲓⲉⲣⲉⲩⲥ ⲇⲉ ⲁ ⲩ ⲡⲓⲑⲉ ⲙ ⲡ ⲙⲏⲏϣⲉ ϫⲉⲕⲁⲁⲥ ⲉⲩⲉ ⲁⲓⲧⲓ ⲃ ⲃⲁⲣⲁⲃⲃⲁⲥ ⲉ ⲧⲣⲉ ϥ ⲕⲁⲁ ϥ ⲛⲁ ⲩ ⲉⲃⲟⲗ . ⲡⲓⲗⲁⲧⲟⲥ ⲇⲉ ⲟⲛ ⲁ ϥ ⲟⲩⲱϣⲃ ⲉ ϥ ϫⲱ ⲙⲙⲟ ⲥ ⲛⲁ ⲩ ϫⲉ ⲁϫⲓ ⲥ ⲛⲁ ⲓ ϫⲉ ⲧⲁ ⲣ ⲟⲩ ϭⲉ ⲙ ⲡ ⲉⲣⲟ ⲛ ⲓⲟⲩⲇⲁⲓ ⲛⲧⲟⲟⲩ ⲇⲉ ⲟⲛ ⲁ ⲩ ϫⲓ ϣⲕⲁⲕ ⲉⲃⲟⲗ ϫⲉ ⲥⲧⲁⲩⲣⲟⲩ ⲙⲙⲟ ϥ . [ ⲡⲉϫⲉ ⲡⲓⲗⲁⲧⲟⲥ ⲇⲉ ⲛⲁ ⲩ ϫⲉ ⲟⲩ ⲡⲉ ⲡ ⲡ ⲉ ⲑⲟⲟⲯ ⲛⲧ ⲁ ϥ ⲁⲁϥ . ⲛⲧⲟⲟⲩ ⲇⲉ ⲛ ϩⲟⲩⲟ ⲁ ⲩ ϫⲓ ϣⲕⲁⲕ ⲉⲃⲟⲗ ⲉ ⲩ ϫⲱ ⲙⲙⲟ ⲥ ϫⲉ ⲥⲧⲁⲩⲣⲟⲩ ⲙⲙⲟ ϥ . ] ⲡⲓⲗⲁⲧⲟⲥ ⲇⲉ ⲉ ϥ ⲟⲩⲱϣ ⲉ ⲣ ⲡⲓⲑⲉ ⲙ ⲡ ⲙⲏⲏϣⲉ ⲁ ϥ ⲕⲁ ⲃⲁⲣⲁⲃⲃⲁⲥ ⲛⲁ ⲩ ⲉⲃⲟⲗ . ⲓⲏⲥⲟⲩⲥ ⲇⲉ ⲁ ϥ ⲫⲣⲁⲅⲉⲗⲗⲟⲩ ⲙⲙⲟ ϥ ⲁ ϥ ⲡⲁⲣⲁⲇⲓⲇⲟⲩ ⲙⲙⲟ ϥ ⲉ ⲧⲣⲉ ⲩ ⲥⲧⲁⲩⲣⲟⲩ ⲙⲙⲟ ϥ . ⲙ ⲙⲁⲧⲟⲓ ⲇⲉ ⲁ ⲩ ϫⲓⲧ ϥ ⲉϩⲟⲩⲛ ⲉ ⲧ ⲁⲩⲗⲏ ⲉⲧⲉ ⲡⲉ ⲡⲣⲁⲓⲧⲱⲣⲓⲟⲛ ⲡⲉ ⲁⲩⲱ ⲁ ⲩ ⲥⲱⲟⲩϩ ⲉⲣⲟ ϥ ⲛ ⲧⲉ ⲥⲡⲓⲣⲁ ⲧⲏⲣ ⲥ ⲁⲩⲱ ⲁ ⲩ ϯ ϩⲓⲱⲱ ϥ ⲛ ⲟⲩ ⲭⲗⲁⲙⲩⲥ ⲛ ϫⲏϭⲉ ⲁⲩⲱ ⲁ ⲩ ϣⲛⲧ ⲟⲩ ⲕⲗⲟⲙ ⲛ ϣⲟⲛⲧⲉ ⲁ ⲩ ⲕⲁⲁ ϥ ϩⲓϫⲱ ϥ ⲁⲩⲱ ⲁ ⲩ ⲁⲣⲭⲓ ⲛ ⲁⲥⲡⲁⲍⲉ ⲙⲙⲟ ϥ . ϫⲉ ⲭⲁⲓⲣⲉ ⲡ ⲣⲣⲟ ⲛ ⲓⲟⲩⲇⲁⲓ . ⲁⲩⲱ ⲁ ⲩ ϩⲓⲟⲩⲉ ⲙ ⲡ ⲕⲁϣ ⲉϫⲛ ⲧⲉϥ ⲁⲡⲉ ⲁ ⲩ ⲛⲉϫ ⲧⲁϥ ⲉϩⲟⲩⲛ ⲉϩⲣⲁ ϥ . ⲁⲩⲱ ⲁ ⲩ ⲕⲗϫ ⲛⲉⲩ ⲡⲁⲧ ϩⲓϩⲏ ⲙⲙⲟ ϥ ⲁ ⲩ ⲟⲩⲱϣⲧ ⲛⲁ ϥ . ⲛⲧⲉⲣ ⲟⲩ ⲱ ⲇⲉ ⲉ ⲩ ⲥⲱⲃⲉ ⲙⲙⲟ ϥ ⲁ ⲩ ⲕⲁⲁ ϥ ⲕⲁϩⲏⲩ ⲛ ⲧⲉ ⲭⲗⲁⲙⲩⲥ ⲛ ϫⲏϭⲉ . ⲁ ⲩ ϯ ⲛⲉϥ ϩⲟⲓⲧⲉ ϩⲓⲱⲱ ϥ ⲁⲩⲱ ⲁ ⲩ ⲛⲧ ϥ ⲉⲃⲟⲗ ϫⲉ ⲉⲩⲉ ⲥⲧⲁⲩⲣⲟⲩ ⲙⲙⲟ ϥ . ⲁ ⲩ ⲕⲉϥⲉ ⲟⲩⲁ ⲇⲉ ⲉ ϥ ⲙⲟⲟϣⲉ ⲉ ⲡⲉϥ ⲣⲁⲛ ⲡⲉ ⲥⲓⲙⲱⲛ ⲡ ⲕⲩⲣⲏⲛⲁⲓⲟⲥ ⲉ ϥ ⲛⲏⲩ ⲉϩⲣⲁⲓ ϩⲛ ⲧ ⲥⲱϣⲉ ⲡ ⲓⲱⲧ ⲛ ⲁⲗⲉⲝⲁⲛⲇⲣⲟⲥ ⲙⲛ ϩⲣⲟⲩⲫⲟⲥ ϫⲉ ⲉϥⲉ ϥⲓ ⲡⲉϥ ⲥⲧⲁⲩⲣⲟⲥ ⲁⲩⲱ ⲁ ϥ ⲛⲧ ϥ ⲉϩⲣⲁⲓ ⲉ ⲡ ⲙⲁ ϫⲉ ⲅⲟⲗⲅⲟⲑⲁ ⲡⲁⲓ ⲉ ϣⲁ ⲩ ϩⲉⲣⲙⲏⲛⲉⲩⲉ ⲙⲙⲟ ϥ ϫⲉ ⲡ ⲧⲟⲡⲟⲥ ⲙ ⲡⲉ ⲕⲣⲁⲛⲓⲟⲛ ⲁⲩⲱ ⲁ ⲩ ϯ ⲛⲁ ϥ ⲛ ⲟⲩ ⲏⲣⲡ ⲉ ϥ ⲙⲟϫⲧ ϩⲓ ϣⲁⲗ . ⲛⲧⲟϥ ⲇⲉ ⲙⲡ ϥ ϫⲓⲧ ϥ ⲁ ⲩ ⲥⲧⲁⲩⲣⲟⲩ ⲇⲉ ⲙⲙⲟ ϥ . ⲁⲩⲱ ⲁ ⲩ ⲡⲉϣ ⲛⲉϥ ϩⲟⲓⲧⲉ ⲉϩⲣⲁ ⲩ ⲁ ⲩ ⲛⲉϫ ⲕⲗⲏⲣⲟⲥ ⲉⲣⲟ ⲟⲩ ϫⲉ ⲛⲉⲣⲉ ⲡ ⲟⲩⲁ ⲡ ⲟⲩⲁ ⲛⲁ ϥⲓ ⲟⲩ ⲛⲉ ⲡ ⲛⲁⲩ ⲇⲉ ⲡⲉ ⲛ ϫⲡ ϣⲟⲙⲧⲉ ⲁⲩⲱ ⲁ ⲩ ⲥⲧⲁⲩⲣⲟⲩ ⲙⲙⲟ ϥ ⲛⲉⲣⲉ ⲧⲉϥ ⲁⲓⲧⲓⲁ ⲇⲉ ⲥⲏϩ ϩⲓϫⲱ ϥ ϫⲉ ⲡ ⲉⲣⲟ ⲛ ⲓⲟⲩⲇⲁⲓ ⲁⲩⲱ ⲁ ⲩ ⲥⲧⲁⲩⲣⲟⲩ ⲛⲙⲙⲁ ϥ ⲛ ⲥⲟⲟⲛⲉ ⲥⲛⲁⲩ ⲟⲩⲁ ⲛⲥⲁ ⲟⲩⲛⲁⲙ ⲁⲩⲱ ⲟⲩⲁ ⲛⲥⲁ ϩⲃⲟⲩⲣ ⲙⲙⲟ ϥ . [ -- ] ⲛ ⲉⲧ ⲙⲟⲟϣⲉ ⲇⲉ ⲛⲉ ⲩ ϫⲓ ⲟⲩⲁ ⲉⲣⲟ ϥ ⲉ ⲩ ⲕⲓⲙ ⲛ ⲛⲉⲩ ⲁⲡⲏⲩⲉ ⲛⲥⲱ ϥ ⲉ ⲩ ϫⲱ ⲙⲙⲟ ⲥ ϫⲉ ⲟⲩⲁ ⲡ ⲉⲧ ⲛⲁ ⲃⲗ ⲡⲉ ⲣⲡⲉ ⲉⲃⲟⲗ ⲛ ϥ ⲕⲟⲧ ϥ ⲛ ϣⲟⲙⲛⲧ ⲛ ϩⲟⲟⲩ ⲁⲙⲟⲩ ⲉ ⲡ ⲉⲥⲏⲧ ϩⲓϫⲛ ⲡⲉ ⲥⲧⲁⲩⲣⲟⲥ ⲛ ⲅ ⲛⲁϩⲙⲉ ⲕ ϩⲓⲟⲙⲟⲓⲱⲥ ⲛ ⲕⲉ ⲁⲣⲭⲓⲉⲣⲉⲩⲥ ⲛⲉ ⲩ ⲥⲱⲃⲉ ⲛⲥⲱ ϥ ⲙⲛ ⲛⲉ ⲅⲣⲁⲙⲙⲁⲧⲉⲩⲥ ⲉ ⲩ ϫⲱ ⲙⲙⲟ ⲥ ⲛ ⲛⲉⲩ ⲉⲣⲏⲩ ϫⲉ ϩⲉⲛ ⲕⲟⲟⲩⲉ ⲛⲉ ⲛⲧ ⲁ ϥ ⲛⲁϩⲙ ⲟⲩ ⲛⲧⲟϥ ⲇⲉ ⲛ ϥ ⲛⲁ ϣ ⲛⲁϩⲙⲉ ϥ ⲁⲛ . ⲡⲉ ⲭⲣⲓⲥⲧⲟⲥ ⲡ ⲉⲣⲟ ⲙ ⲡ ⲓⲥⲣⲁⲏⲗ ⲙⲁⲣⲉ ϥ ⲉⲓ ⲉ ⲡ ⲉⲥⲏⲧ ⲧⲉⲛⲟⲩ ϩⲓϫⲛ ⲡⲉ ⲥⲧⲁⲩⲣⲟⲥ ϫⲉ ⲉⲛⲉ ⲛⲁⲩ ⲛ ⲧⲛ ⲡⲓⲥⲧⲉⲩⲉ ⲉⲣⲟ ϥ . ⲁⲩⲱ ⲛ ⲕⲉ ⲥⲟⲟⲛⲉ ⲛⲧ ⲁ ⲩ ⲥⲧⲁⲩⲣⲟⲩ ⲙⲙⲟ ⲟⲩ ⲛⲙⲙⲁ ϥ ⲁ ⲩ ⲛⲉϭⲛⲟⲩϭ ϥ . ⲛⲧⲉⲣⲉ ⲡ ⲛⲁⲩ ⲇⲉ ⲛ ϫⲡ ⲥⲟ ϣⲱⲡⲉ ⲁ ⲩ ⲕⲁⲕⲉ ϣⲱⲡⲉ ϩⲓϫⲛ ⲡ ⲕⲁϩ ⲧⲏⲣ ϥ ϣⲁ ⲡ ⲛⲁⲩ ⲛ ϫⲡ ⲥⲓⲧⲉ . ⲁⲩⲱ ⲙ ⲡ ⲛⲁⲩ ⲛ ϫⲡ ⲯⲓⲧⲉ ⲁ ϥ ⲱϣ ⲉⲃⲟⲗ ⲛϭⲓ ⲓⲏⲥⲟⲩⲥ ϩⲛ ⲟⲩ ⲛⲟϭ ⲛ ϩⲣⲟⲟⲩ ϫⲉ ⲉⲗⲱⲉⲓ ⲉⲗⲱⲉⲓ ⲗⲁⲙⲁ ⲥⲁⲭⲑⲁⲛⲉⲓ . ⲉⲧⲉ ⲡⲁⲓ ⲡⲉ ϣⲁ ⲩ ϩⲉⲣⲙⲉⲛⲉⲩⲉ ⲙⲙⲟ ϥ ϫⲉ ⲡⲁ ⲛⲟⲩⲧⲉ ⲡⲁ ⲛⲟⲩⲧⲉ ⲉⲧⲃⲉ ⲟⲩ ⲁ ⲕ ⲕⲁⲁⲧ ⲛⲥⲱ ⲕ . ⲁⲩⲱ ϩⲟⲓⲛⲉ ⲛ ⲛ ⲉⲧ ⲁϩⲉ ⲣⲁⲧ ⲟⲩ ⲙ ⲡ ⲙⲁ ⲉⲧ ⲙⲙⲁⲩ ⲛⲧⲉⲣ ⲟⲩ ⲥⲱⲧⲙ ⲡⲉϫⲁ ⲩ ϫⲉ ⲉⲓⲥ ϩⲏⲏⲧⲉ ϥ ⲙⲟⲩⲧⲉ ⲉ ϩⲏⲗⲉⲓⲁⲥ . ⲁ ⲟⲩⲁ ⲇⲉ ⲡⲱⲧ ⲁ ϥ ⲙⲁϩ ⲟⲩ ⲥⲡⲟⲅⲅⲟⲥ ⲛ ϩⲙϫ ⲁ ϥ ⲕⲁⲁ ⲥ ϩⲓϫⲛ ⲟⲩ ⲕⲁϣ ⲁ ϥ ⲧⲥⲟ ϥ ⲉ ϥ ϫⲱ ⲙⲙⲟ ⲥ ϫⲉ ϭⲱ ⲛ ⲧⲛ ⲛⲁⲩ ϫⲉ ϩⲏⲗⲉⲓⲁⲥ ⲛⲁ ⲉⲓ ⲉ ⲛⲧ ϥ ⲉ ⲡ ⲉⲥⲏⲧ . ⲓⲏⲥⲟⲩⲥ ⲇⲉ ⲛⲧⲉⲣⲉ ϥ ⲛⲟⲩϫ ⲟⲩ ⲛⲟϭ ⲛ ϩⲣⲟⲟⲩ ⲁ ϥ ϯ ⲡⲉ ⲡⲛⲉⲩⲙⲁ ⲁⲩⲱ ⲡ ⲕⲁⲧⲁⲡⲉⲧⲁⲥⲙⲁ ⲙ ⲡⲉ ⲣⲡⲉ ⲁ ϥ ⲡⲱϩ ⲁ ϥ ⲣ ⲥⲛⲁⲩ ϫⲓⲛ ⲧ ⲡⲉ ⲉ ⲡ ⲉⲥⲏⲧ ⲛⲧⲉⲣⲉ ϥ ⲛⲁⲩ ⲇⲉ ⲛϭⲓ ⲡ ⲕⲉⲛⲧⲩⲣⲓⲱⲛ ⲡ ⲉⲧ ⲁϩⲉ ⲣⲁⲧ ϥ ⲙ ⲡⲉϥ ⲙⲧⲟ ⲉⲃⲟⲗ ϫⲉ ⲁ ϥ ⲕⲁ ⲡⲉ ⲧⲏⲩ ⲓⲛⲁⲓ . ⲡⲉϫⲁ ϥ ϫⲉ ⲁⲗⲏⲑⲱⲥ ⲡⲉⲓ ⲣⲱⲙⲉ ⲟⲩ ϣⲏⲣⲉ ⲡⲉ ⲛ ⲛⲟⲩⲧⲉ ⲛⲉ ⲩⲛ ϩⲉⲛ ϩⲓⲟⲙⲉ ⲇⲉ ⲁϩⲉ ⲣⲁⲧ ⲟⲩ ⲙ ⲡ ⲟⲩⲉ ⲉ ⲩ ϭⲱϣⲧ ⲉ ⲥ ⲛϩⲏⲧ ⲟⲩ ⲛϭⲓ ⲙⲁⲣⲓⲁ ⲧ ⲙⲁⲅⲇⲁⲗⲏⲛⲏ ⲁⲩⲱ ⲙⲁⲣⲓⲁ ⲧⲁ ⲡ ⲕⲟⲩⲉⲓ ⲛ ⲓⲁⲕⲱⲃⲟⲥ . ⲁⲩⲱ ⲧ ⲙⲁⲁⲩ ⲛ ⲓⲱⲥⲏ ⲙⲛ ⲥⲁⲗⲱⲙⲏ . ⲛⲁⲓ ⲛⲧ ⲁ ⲩ ⲁϩⲟⲩ ⲛⲥⲱ ϥ ϫⲓⲛ ⲧ ⲅⲁⲗⲓⲗⲁⲓⲁ ⲉ ⲩ ⲇⲓⲁⲕⲟⲛⲓ ⲛⲁ ϥ ⲁⲩⲱ ϩⲉⲛ ⲕⲉ ϩⲓⲟⲙⲉ ⲧⲏⲣ ⲟⲩ ⲉ ⲁ ⲩ ⲉⲓ ⲛⲙⲙⲁ ϥ ⲉϩⲣⲁⲓ ⲉ ⲧ ϩⲓⲉⲣⲟⲥⲟⲗⲩⲙⲁ . ⲁⲩⲱ ⲛⲧⲉⲣⲉ ⲣⲟⲩϩⲉ ϣⲱⲡⲉ ⲉⲃⲟⲗ ϫⲉ ⲧ ⲡⲁⲣⲁⲥⲕⲉⲩⲏ ⲧⲉ ⲉⲧⲉ ⲡⲁⲓ ⲡⲉ ϩⲁ ⲧⲉ ϩⲏ ⲙ ⲡ ⲥⲁⲃⲃⲁⲧⲟⲛ ⲁ ϥ ⲉⲓ ⲛϭⲓ ⲓⲱⲥⲏⲫ ⲡ ⲉⲃⲟⲗ ϩⲛ ⲁⲣⲓⲙⲁⲑⲁⲓⲟⲥ ⲉ ⲩ ⲣⲙⲙⲁⲟ ⲡⲉ ⲃ ⲃⲟⲩⲗⲉⲩⲧⲏⲥ ⲛⲧⲟϥ ϩⲱⲱ ϥ ⲉ ϥ ϭⲱϣⲧ ⲉⲃⲟⲗ ϩⲏⲧ ⲥ ⲛ ⲧ ⲙⲛⲧ ⲣⲣⲟ ⲙ ⲡ ⲛⲟⲩⲧⲉ ⲁ ϥ ⲧⲟⲗⲙⲁ ⲁ ϥ ⲃⲱⲕ ⲉϩⲟⲩⲛ ϣⲁ ⲡⲓⲗⲁⲧⲟⲥ ⲁ ϥ ⲁⲓⲧⲓ ⲙⲙⲟ ϥ ⲙ ⲡ ⲥⲱⲙⲁ ⲛ ⲓⲏⲥⲟⲩⲥ ⲡⲓⲗⲁⲧⲟⲥ ⲇⲉ ⲁ ϥ ⲣ ϣⲡⲏⲣⲉ ϫⲉ ⲉⲛⲉ ⲏⲇⲏ ⲁ ϥ ⲙⲟⲩ ⲁⲩⲱ ⲛⲧⲉⲣⲉ ϥ ⲙⲟⲩⲧⲉ ⲉ ⲡ ⲕⲉⲛⲧⲩⲣⲓⲱⲛ ⲁ ϥ ϫⲛⲟⲩ ϥ ϫⲉ ⲉⲛⲉ ⲁ ϥ ⲱⲥⲕ ϫⲓⲛⲧ ⲁ ϥ ⲙⲟⲩ . ⲁⲩⲱ ⲛⲧⲉⲣⲉ ϥ ⲉⲓⲙⲉ ⲛⲧⲟⲟⲧ ϥ ⲙ ⲡ ⲕⲉⲛⲧⲩⲣⲓⲱⲛ ⲁ ϥ ⲭⲁⲣⲓⲍⲉ ⲛ ⲓⲱⲥⲏⲫ ⲙ ⲡ ⲥⲱⲙⲁ ⲛ ⲓⲏⲥⲟⲩⲥ ⲁⲩⲱ ⲁ ϥ ϣⲉⲡ ⲟⲩ ⲥⲓⲛⲇⲱⲛ ⲁ ϥ ⲙ ⲡ ⲥⲱⲙⲁ ⲉⲡⲉⲥⲏⲧ ⲡⲉ ⲥⲏⲧ ⲁ ϥ ϭⲗⲙⲗⲱⲙ ϥ ϩⲛ ⲧ ⲥⲓⲛⲇⲱⲛ . ⲁ ϥ ⲕⲁⲁ ϥ ϩⲙ ⲡⲉϥ ⲙϩⲁⲁⲩ ⲉ ⲁ ⲩ ϣⲉⲧϣⲱⲧ ϥ ⲉⲃⲟⲗ ϩⲛ ⲧ ⲡⲉⲧⲣⲁ ⲁⲩⲱ ⲁ ⲩ ⲥⲕⲣⲕⲣ ⲟⲩ ⲱⲛⲉ ⲉ ⲣ ⲙ ⲡⲉ ⲙϩⲁⲟⲩ . ⲙⲁⲣⲓⲁ ⲇⲉ ⲧ ⲙⲁⲅⲇⲁⲗⲏⲛⲏ ⲁⲩⲱ ⲙⲁⲣⲓⲁ ⲧⲁ ⲓⲱⲥⲏ ⲛⲉ ⲩ ⲛⲁⲩ ⲉ ⲡ ⲙⲁ ⲛⲧ ⲁ ⲩ ⲕⲁⲁ ϥ ⲛϩⲏⲧ ϥ .
ⲁⲩⲱ ⲛⲧⲉⲣⲉ ⲡ ⲥⲁⲃⲃⲁⲧⲟⲛ ⲟⲩⲉⲓⲛⲉ ⲙⲁⲣⲓⲁ ⲧ ⲙⲁⲅⲇⲁⲗⲏⲛⲏ ⲁⲩⲱ ⲙⲁⲣⲓⲁ ⲧⲁ ⲓⲁⲕⲱⲃⲟⲥ ⲙⲛ ⲥⲁⲗⲱⲙⲏ ⲁ ⲩ ϣⲉⲡ ϩⲉⲛ ϩⲏⲛⲉ ϫⲉⲕⲁⲁⲥ ⲉⲩⲉ ⲉⲓ ⲛ ⲥⲉ ⲧⲁϩⲥ ϥ ⲁⲩⲱ ϩⲧⲟⲟⲩ ⲉⲙⲁⲧⲉ ⲙ ⲡ ⲟⲩⲁ ⲛ ⲛ ⲥⲁⲃⲃⲁⲧⲟⲛ ⲁ ⲩ ⲉⲓ ⲉϩⲣⲁⲓ ⲉ ⲡⲉ ⲙϩⲁⲟⲩ ⲉ ⲁ ⲡ ⲣⲏ ϣⲁ . ⲁⲩⲱ ⲛⲉⲩ ϫⲱ ⲙⲙⲟ ⲥ ⲛ ⲛⲉ ⲩ ⲉⲣⲏⲩ ϫⲉ ⲛⲓⲙ ⲡ ⲉⲧ ⲛⲁ ϥⲓ ⲡ ⲱⲛⲉ ⲉⲃⲟⲗ ϩⲓ ⲣⲱ ϥ ⲙ ⲡⲉ ⲙϩⲁⲟⲩ . ⲛⲧⲉⲣ ⲟⲩ ϥⲓⲁⲧ ⲟⲩ ⲇⲉ ⲉϩⲣⲁⲓ ⲁ ⲩ ⲛⲁⲩ ⲉ ⲡ ⲱⲛⲉ ⲉ ⲁ ⲩ ϥⲓⲧ ϥ ⲙⲙⲁⲩ ⲛⲉ ⲩ ⲛⲟϭ ⲅⲁⲣ ⲡⲉ ⲉⲙⲁⲧⲉ . ⲁⲩⲱ ⲛⲧⲉⲣ ⲟⲩ ⲃⲱⲕ ⲉϩⲟⲩⲛ ⲉ ⲡⲉ ⲙϩⲁⲟⲩ ⲁ ⲩ ⲛⲁⲩ ⲉ ⲩ ϩⲣϣⲓⲣⲉ ⲉ ϥ ϩⲙⲟⲟⲥ ⲉϩⲣⲁⲓ ⲛⲥⲁ ⲟⲩⲛⲁⲙ ⲙⲙⲟ ϥ ⲉ ϥ ϭⲟⲟⲗⲉ ⲛ ⲟⲩ ⲥⲧⲟⲗⲏ ⲛ ⲟⲩⲱⲃϣ . ⲁⲩⲱ ⲁ ⲑ ⲟⲧⲉ ϫⲓⲧ ⲟⲩ . ⲛⲧⲟϥ ⲇⲉ ⲁ ϥ ϣⲁϫⲉ ⲛⲙⲙⲁ ⲩ ϫⲉ ⲙⲡⲣ ⲣ ϩⲟⲧⲉ ⲉ ⲧⲉⲧⲛ ⲕⲱⲧⲉ ⲛⲥⲁ ⲓⲏⲥⲟⲩⲥ ⲡ ⲛⲁⲍⲁⲣⲏⲛⲟⲥ ⲡ ⲉⲛⲧ ⲁ ⲩ ⲥⲧⲁⲩⲣⲟⲩ ⲙⲙⲟ ϥ ⲁ ϥ ⲧⲱⲟⲩⲛ ϥ ⲛ ϥ ϩⲙ ⲡⲉⲓ ⲙⲁ ⲁⲛ . ⲁⲛⲁⲩ ⲉ ⲡ ⲙⲁ ⲛⲧ ⲁ ⲩ ⲕⲁⲁ ϥ ⲛϩⲏⲧ ϥ ⲁⲗⲗⲁ ⲃⲱⲕ ⲛ ⲧⲉⲧⲛ ϫⲟⲟ ⲥ ⲛ ⲛⲉϥ ⲙⲁⲑⲏⲧⲏⲥ ⲙⲛ ⲡ ⲕⲉ ⲡⲉⲧⲣⲟⲥ ϫⲉ ϥ ⲛⲁ ⲣ ϣⲟⲣⲡ ⲉⲣⲱ ⲧⲛ ⲉ ⲧ ⲅⲁⲗⲓⲗⲁⲓⲁ . ⲉ ⲧⲉⲧⲛ ⲛⲁ ⲛⲁⲩ ⲉⲣⲟ ϥ ⲙ ⲡ ⲙⲁ ⲉⲧ ⲙⲙⲁⲩ . ⲕⲁⲧⲁ ⲧ ϩⲉ ⲛⲧ ⲁ ϥ ϫⲟⲟ ⲥ ⲛⲏ ⲧⲛ . ⲁⲩⲱ ⲛⲧⲉⲣ ⲟⲩ ⲉⲓ ⲉⲃⲟⲗ ϩⲙ ⲡⲉ ⲙϩⲁⲟⲩ ⲁ ⲩ ⲡⲱⲧ ⲛⲉⲣⲉ ⲟⲩ ϩⲟⲧⲉ ⲅⲁⲣ ⲛⲙⲙⲁ ⲩ . ⲁⲩⲱ ⲛⲉ ⲩ ⲣ ϣⲡⲏⲣⲉ ⲙⲡ ⲟⲩ ϫⲉ ⲗⲁⲁⲩ ⲇⲉ ⲛ ϣⲁϫⲉ ⲉ ⲗⲁⲁⲩ ⲛⲉ ⲩ ⲣ ϩⲟⲧⲉ ⲅⲁⲣ . ⲛⲧⲉⲣⲉ ϥ ⲧⲱⲟⲩⲛ ⲇⲉ ⲛ ϩⲧⲟⲟⲩⲉ ⲛ ⲥⲟⲩⲁ ⲙ ⲡ ⲥⲁⲃⲃⲁⲧⲟⲛ ⲁ ϥ ⲟⲩⲱⲛϩ ⲛ ϣⲟⲣⲡ ⲉ ⲙⲁⲣⲓⲁ ⲧ ⲙⲁⲅⲇⲁⲗⲏⲛⲏ ⲧⲁⲓ ⲛⲧ ⲁ ϥ ⲛⲟⲩϫⲉ ⲉⲃⲟⲗ ⲛϩⲏⲧ ⲥ ⲛ ⲥⲁϣϥ ⲛ ⲇⲁⲓⲙⲱⲛⲓⲟⲛ ⲧ ⲉⲧ ⲙⲙⲁⲩ ⲇⲉ ⲁ ⲥ ⲃⲱⲕ ⲁ ⲥ ⲧⲁⲙⲙⲉ ⲛ ⲉⲛⲧ ⲁ ⲩ ϣⲱⲡⲉ ⲛⲙⲙⲁ ϥ ⲉ ⲩ ⲣ ϩⲃⲃⲉ ⲁⲩⲱ ⲉ ⲩ ⲣⲓⲙⲉ ⲛⲧⲟⲟⲩ ⲇⲉ ϩⲱ ⲟⲩ ⲟⲛ ⲛⲧⲉⲣ ⲟⲩ ⲥⲱⲧⲙ ϫⲉ ϥ ⲟⲛϩ ⲁⲩⲱ ϫⲉ ⲁ ⲥ ⲛⲁⲩ ⲉⲣⲟ ϥ ⲁ ⲩ ⲣ ⲁⲧ ⲛⲁϩⲧⲉ ⲙⲛⲛⲥⲁ ⲛⲁⲓ ⲇⲉ ⲥⲛⲁⲩ ⲉⲃⲟⲗ ⲛϩⲏⲧ ⲟⲩ ⲉ ⲩ ⲙⲟⲟϣⲉ ⲁ ϥ ⲟⲩⲱⲛϩ ⲛⲁ ⲩ ⲉⲃⲟⲗ ϩⲛ ⲕⲉ ⲙⲟⲣⲫⲏ ⲉ ⲩ ⲃⲏⲕ ⲉ ⲧ ⲥⲱϣⲉ ⲛ ⲉⲧ ⲙⲙⲁⲩ ϩⲱ ⲟⲩ ⲟⲛ ⲁ ⲩ ⲃⲱⲕ ⲁ ⲩ ⲧⲁⲙⲉ ⲡ ⲕⲉ ⲥⲉⲉⲡⲉ ⲟⲩⲧⲉ ⲟⲛ ⲙⲡ ⲟⲩ ⲡⲓⲥⲧⲉⲩⲉ ⲛ ⲛ ⲉⲧ ⲙⲙⲁⲩ ⲙⲛⲛⲥⲱ ⲥ ⲉ ⲩ ⲛⲏϫ ⲛⲧⲟⲟⲩ ⲙ ⲡ ⲙⲛⲧ ⲟⲩⲉ ⲁ ϥ ⲟⲩⲱⲛϩ ⲛⲁ ⲩ ⲉⲃⲟⲗ ⲁⲩⲱ ⲁ ϥ ⲛⲟϭⲛⲉϭ ⲛ ⲧⲉⲩ ⲙⲛⲧ ⲁⲧ ⲛⲁϩⲧⲉ ⲙⲛ ⲧⲉⲩ ⲙⲛⲧ ⲛⲁϣⲧ ϩⲏⲧ . ϫⲉ ⲙⲡ ⲟⲩ ⲡⲓⲥⲧⲉⲩⲉ ⲉ ⲛⲉ ⲛⲧ ⲁ ⲩ ⲛⲁⲩ ⲉⲣⲟ ϥ ⲉ ⲁ ϥ ⲧⲱⲟⲩⲛ ⲁⲩⲱ ⲡⲉϫⲁ ϥ ⲛⲁ ⲩ ϫⲉ ⲃⲱⲕ ⲉϩⲣⲁⲓ ⲉ ⲡ ⲕⲟⲥⲙⲟⲥ ⲧⲏⲣ ϥ ⲛ ⲧⲉⲧⲛ ⲧⲁϣⲉ ⲟⲉⲓϣ ⲙ ⲡ ⲉⲩⲁⲅⲅⲉⲗⲓⲟⲛ ⲙ ⲡ ⲥⲱⲛⲧ ⲧⲏⲣ ϥ . ⲛ ⲉⲧ ⲛⲁ ⲡⲓⲥⲧⲉⲩⲉ ⲛ ϥ ϫⲓ ⲃⲁⲡⲧⲓⲥⲙⲁ ϥ ⲛⲁ ⲟⲩϫⲁⲓ . ⲡ ⲉⲧⲉ ⲛ ϥ ⲛⲁ ⲡⲓⲥⲧⲉⲩⲉ ⲇⲉ ⲁⲛ ⲥⲉ ⲛⲁ ⲧϭⲁⲓⲟ ϥ . ⲛⲉⲓ ⲙⲁⲉⲓⲛ ⲇⲉ ⲛⲁ ⲟⲩⲱϩ ⲉ ⲛ ⲉⲧ ⲛⲁ ⲡⲓⲥⲧⲉⲩⲉ ⲥⲉ ⲛⲁ ⲛⲉϫ ⲇⲁⲓⲙⲱⲛⲓⲟⲛ ⲉⲃⲟⲗ ϩⲙ ⲡⲁ ⲣⲁⲛ . ⲥⲉ ⲛⲁ ϣⲁϫⲉ ϩⲛ ⲛ ⲁⲥⲡⲉ . ⲥⲉ ⲛⲁ ϥⲓ ⲛ ⲛ ϩⲟϥ ϩⲛ ⲛⲉⲩ ϭⲓϫ ⲕⲁⲛ ⲉⲩϣⲁⲛ ⲥⲱ ⲛ ⲟⲩ ⲡⲁϩⲣⲉ ⲙⲙⲟ ⲩ ⲛ ⲥ ⲛⲁ ⲣ ⲃⲟⲟⲛⲉ ⲛⲁ ⲩ ⲁⲛ ⲥⲉ ⲛⲁ ⲧⲁⲗⲉ ⲧⲟⲟⲧ ⲟⲩ ⲉϫⲛ ⲛ ⲉⲧ ϣⲱⲛⲉ ⲛ ⲥⲉ ⲙⲧⲟⲛ ⲡ ϫⲟⲉⲓⲥ ⲇⲉ ⲓⲏⲥⲟⲩⲥ ⲙⲛⲛⲥⲁ ⲧⲣⲉ ϥ ϣⲁϫⲉ ⲛⲙⲙⲁ ⲩ ⲁ ⲩ ϥⲓⲧ ϥ ⲉϩⲣⲁⲓ ⲉ ⲧ ⲡⲉ ⲁ ϥ ϩⲙⲟⲟⲥ ⲛⲥⲁ ⲟⲩⲛⲁⲙ ⲙ ⲡ ⲛⲟⲩⲧⲉ . ⲛⲧⲟⲟⲩ ⲇⲉ ϩⲱ ⲟⲩ ⲛⲧⲉⲣ ⲟⲩ ⲉⲓ ⲉⲃⲟⲗ ⲁ ⲩ ⲧⲁϣⲉ ⲟⲉⲓϣ ϩⲙ ⲙⲁ ⲛⲓⲙ ⲉⲣⲉ ⲡ ϫⲟⲉⲓⲥ ϯ ⲛⲧⲟⲟⲧ ⲟⲩ . ⲁⲩⲱ ⲉ ϥ ⲧⲁϫⲣⲟ ⲙ ⲡ ϣⲁϫⲉ ϩⲓⲧⲛ ⲙ ⲙⲁⲉⲓⲛ ⲉⲧ ⲟⲩⲏϩ ⲛⲥⲱ ⲟⲩ .
[…..]ⲉ̣ⲁ ⲙⲕⲁϩ [.....] ⲉⲙⲁⲧⲉ⳿ [.....]ⲩⲟ ⲉ ⲙⲕⲁϩ [ⲛⲓ]ⲙ ⲉ ϥ ϩⲣⲁⲓ̈ ϩⲓ ϫⲱ ⲓ̈ · ⲉⲧⲃⲉ ⲛ̣̄ ϣⲉⲉⲣⲉ ⲇⲉ ϣⲏⲙ⳿ ⲛ̄ⲧ ⲁ ⲛ ⲥⲱⲧ︤ⲙ︥ ⲉ ⲧⲃⲏⲏⲧ ⲟⲩ · ϫⲉ ⲥⲉ ⲛⲁ ⲡⲱⲧ⳿ ⲉϩⲟⲩ⳯ ⲉ ⲛⲉⲩ ⲉⲣⲏⲩ⳿ ϩ︤ⲛ︥ ⲟⲩⲱϣ ⲛ ⲥⲁⲣ ⲕⲓⲕⲟⲛ · ⲙⲁ ⲧⲁ ⲙⲟ ⲓ̈ ⲉⲧⲃⲏⲏⲧ ⲟⲩ ϩ︤ⲛ︥ ⲟⲩ ⲱⲣ︤ϫ︥⳿ ϫⲉ ⲉⲓ̈ⲉ ⲉⲓⲙⲉ ⲁⲩⲱ ϯ ⲛⲁ ⲧⲁⲙⲱ ⲧ︤ⲛ︥ ϫⲉ ⲉ ⲧⲉⲧ ⲛⲁ ⲣ ⲟ᷍ⲩ ⲛⲁ ⲩ · ⲉ ⲧⲃⲉ ⲧⲁⲓ̈ ⲇⲉ ⲟⲛ ⲛ̄ⲧⲁ ⲧⲉⲧ︤ⲛ︥ ϫⲟ ⲟ ⲥ⳿ ⲉⲧⲃⲏⲏⲧ︤ ⲥ︥ ⲉ ⲧⲣⲉ ⲥ ⲃⲱⲕ⳿ ⲉ ⲡ ⲙⲁ⳿ ⲛ̄ⲧ ⲁ ⲧⲉ ⲧ︤ⲛ︥ ⲧⲟϣ︤ ϥ︥ ⲛⲁ ⲥ ⲉ ⲧⲣⲉ ⲥ ⲣ̄ ⲡⲉⲥ ϩⲱⲃ⳿ ⲛ̄ϩⲏⲧ︤ ϥ︥ ⲉ ⲁ ⲥ ϫⲟⲟ ⲥ ⲛⲏ ⲧ︤ⲛ︥ ϫⲉ ⲉϣϫⲉ ⲧⲉⲧ ⲛⲁ ⲛ︤ⲧ︥ ⲉ ⲃⲟⲗ ϩ︤ⲙ︥ ⲡⲉⲓ̈ ⲙⲁ ⲉ ⲡⲁⲓ̈ ⲛ̣ ϯ̣ ⲛⲁ ⲣ̄ ϩⲱⲃ ⲁ[ⲛ̣] ⲉ ⲡ ϩ ⲱ ⲃ ⲉ ϯ ⲣ̄ ϩⲱⲃ ⲉⲣⲟ ϥ · ⲁⲩⲱ ⲉϣⲱⲡⲉ ⲙ̄ⲡ︤ ⲥ︥ ⲣ̄ ϩⲛⲁ ⲥ⳿ ⲛⲁ ⲙⲉ⳿ · ⲉⲓ̈ⲉ ⲁϫⲓ ⲥ ⲟⲛ ⲉⲣⲟ ⲓ̈⳿ ϯ ⲛⲁ ⲧⲥⲁⲃⲱ ⲧ︤ⲛ︥ ⲉ ⲡ ⲉⲧ ⲉⲧ ⲛⲁ ⲁ ⲁ ϥ⳿ ⲛⲁ ⲥ · ⲛ̄ ⲧⲱⲧ︤ⲛ︥ ⲇⲉ ⲧⲏⲣ ⲧ︤ⲛ︥ ⲉⲧⲉⲧ︤ⲛ︥ ϣⲁⲛ ϩⲱⲡ⳿ ⲉ ⲣⲟ ⲛ⳿ ⲛ̄ ⲟⲩ ϩⲱⲃ ⲛ̄ ⲕⲣⲟϥ ϩⲁ ⲧ︤ⲛ︥ ⲧⲏⲩⲧ︤ⲛ︥ ⲉ ⲧ︤ⲙ︥ ⲧⲣⲉ ⲧ︤ⲛ︥ ⲧⲁ ⲙⲟ ⲛ⳿ ⲉⲣⲟ ϥ · ⲉ ⲧⲉⲧ︤ⲛ︥ ⲧⲟⲩ ⲛⲟⲥ ⲙ̄ ⲡ ⲥⲁⲧⲁ ⲛⲁⲥ⳿ ⲉϩⲣⲁⲓ̈ ⲉ ϫⲱ ⲧ︤ⲛ︥ ⲙ̄ⲙⲓⲛ⳿ ⲙ̄ⲙⲱ ⲧ︤ⲛ︥ · ⲁⲩⲱ ⲉ ⲧⲉⲧ︤ⲛ︥ ⲕⲧⲟ ⲉⲃⲟⲗ ⲙ̄ⲙⲱ ⲧ︤ⲛ︥ ⲛ̄ ⲧ ⲃⲟⲏⲑⲓⲁ⳿ ⲙ ⲡ ⲛⲟⲩⲧⲉ⳿ ⲙⲁⲩ ⲁⲧ ⲧⲏⲩⲧ︤ⲛ︥ · ⲉⲓⲥ ⲡ ϩ̄ⲗ̄ⲗⲟ⳿ ⲁ ⲓ̈ ⲧ︤ⲛ︥ ⲛⲟⲟⲩ ϥ ϣⲁⲣⲱ ⲧ︤ⲛ︥ ⲙ̄ ⲡⲉⲓ ⲕⲉ ⲥⲟⲡ[.] ⲛ ϩⲟⲥⲟ⳯ ⲉ ⲛ ϣ[ⲟ]ⲟⲡ : ⲻ
ⲣ̄ ⲙⲏ̂ ⲉϩ ⲣ ⲁⲓ̈ ⲉ ⲩ ⲃⲁⲩⲕⲁⲗⲓⲟⲛ` ⲏ̂ ⲉϩⲣⲁⲓ̈ ⲉ ⲩ ϣⲟ ϣⲟⲩ ⲉϩⲣⲁⲓ̈ ⲉ ϭⲉ ⲗⲁⲁⲩ ⲛ̄ ϩⲛⲁ ⲁⲩ` ⲉ ϥ ⲧ︤ⲛ︥ⲧⲱⲛ ⲉ ⲛⲁⲓ̈ ⲉ ⲙⲡ ⲟⲩ ⲟⲩⲉϩ ⲥⲁϩⲛⲉ ⲛⲁ ϥ ϩⲓⲧ︤ⲙ︥ ⲡ ϩ︤ⲗ︥ ⲗⲱ ⲉⲓⲙⲏⲧⲓ ⲡ ⲙⲁ ⲛ̄ ⲛ̄ ⲣⲱⲙⲉ ⲉⲧ ϣⲱⲛⲉ ⲙ̄ ⲙⲁⲧⲉ ⲙ︤ⲛ︥ ⲛ̄ ϩ︤ⲗ︥ ⲗⲟ` ⲁ ⲩ ⲣ̄ ϩⲁϩ ⲛ̄ ⲣⲟⲙⲡⲉ ⲁⲩⲱ ⲛⲉⲓ̈ ⲕⲟⲟⲩⲉ` ⲉ ⲧⲣⲉ ⲩ ϣⲓⲛⲉ ⲛ̄ ⲧⲟⲟⲧ︤ ϥ︥ ⲙ̄ ⲡ ϩ︤ⲗ︥ ⲗⲟ ⲁⲩⲱ ⲉⲣ ϣ ⲁⲛ ⲟⲩ ⲁⲛⲁⲅ ⲕ̣ⲏ̣ ϣⲱⲡⲉ ⲉ ⲧⲣⲉ ϩⲓⲟⲛⲉ` ⲣ̄ ⲭⲣⲓ ⲁ ⲛ̄ ϩⲱⲃ ⲛ̄ ⲧⲉⲓ ϩⲉ` ϩⲣⲁⲓ ⲛ̄ϩⲏⲧ ⲛ ⲉ ⲧⲣⲉ ⲩ ⲥⲣ ⲣⲁ ⲧ ⲟⲩ ⲉϩⲣⲁⲓ̈ ⲉ ⲗⲁ ⲁⲩ ⲛ ϩ[ⲛ̣]ⲁⲁⲩ ⲛ̄ ⲧⲉⲓ̈ ‹ⲙⲓ› ⲛⲉ ⲉⲧⲃⲉ ⲧ ⲁⲛⲁⲅⲕⲏ ⲛ̄ ⲟⲩ ⲡⲗⲏⲅⲏ · ⲏ ⲟⲩ ϫⲣ̣ⲟⲡ ⲉ ⲁ ϥ ϣⲱ ⲡⲉ ϩⲓ ⲧ ⲟⲩⲉ ⲣ ⲏ ⲧⲉ ⲛ̣̄ ⲟ̣ⲩⲁ` ⲉ ⲙ︤ⲛ︥ ϭⲟⲙ ⲙ̣̄ⲙⲟ ϥ` ⲉ ⲙⲟⲟϣⲉ` ⲉ ⲉⲓ ⲉⲃⲟⲗ` ⲉⲩⲉ ϫⲛⲉ ⲡ ϩ︤ⲗ︥ⲗⲟ ⲁⲩⲱ ⲭ ⲱⲣⲓⲥ ⲛⲁⲓ ϩⲉⲛ ϣⲏⲣⲉ ϣⲏⲙ ⲏ̂ ϭⲉ ⲗⲁⲁⲩ ⲛ ⲣ̣ⲱ ⲙⲉ ⲉⲩϣⲁⲛ ⲥ̣ⲣ̣ ⲣⲁⲧ ⲟⲩ ⲉϩⲣⲁ̣ⲓ̣̈ ϩ︤ⲛ︥ ⲗⲁⲁⲩ ⲛ̄ ϩⲛⲁⲁⲩ ⲛ̄ ⲧⲉⲓ̈ ⲙⲓⲛⲉ ⲉⲩ ⲉ ϣⲱⲡⲉ` ⲉ ⲩ ⲥ︤ϩ︥ⲟⲩⲟⲣ︤ⲧ︥ ϥ ⲥϩⲟⲩⲟⲣ︤ⲧ︥ ⲛ̣̄[ϭⲓ] ⲡ ⲉⲧ ⲛⲁ ⲧⲱϣ ⲛ̄ ⲟⲩ ϩⲱⲃ ⲉ [ϥ ⲟ ⲛ̄] ⲛⲟⲃⲉ ⲉ ⲡ ⲉ[ⲧ] ϩⲓⲧⲟⲩⲱ ϥ̣ [ϩⲛ] ⲟⲩ ⲙ︤ⲛ︦ⲧ︥ ⲣⲉϥ̣ ϩⲓⲗⲁ ⲉ ⲙⲉ ϥ ⲉⲓ ⲙⲉ` ⲉ ⲡⲱⲣ︤ϫ︥ · ⲁⲗⲗⲁ ⲉ[ⲧⲃ]ⲉ ⲟⲩ ⲙⲟⲥⲧⲉ ⲉ ϥ ϫⲱ ⲙ̄ ⲡ ⲉⲧⲉ ⲛ̄ ϣⲟⲟⲡ ⲁⲛ` ⲉ ϣⲱⲡⲉ ⲉ ⲩ ϩⲟ ⲟⲩⲧ ⲡⲉ ⲉϣⲱ ⲡⲉ ⲉ ⲩ ⲥϩⲓⲙⲉ ⲧⲉ · ϥ ⲥϩⲟⲩⲟ ⲣ ⲧ` ⲛ̄ϭⲓ ⲡ ⲉⲧ ϫⲱ̂` ⲙ̄ⲙⲟ ⲥ ϩ︤ⲛ︥ ⲟⲩ ⲙ︤ⲛ︦ⲧ︥ ⲣⲉϥ ⲧⲱϩ` ϫⲉ ⲁ ⲓ̈ ⲛⲁⲩ ⲉ ⲩ ⲣⲁ ⲥⲟⲩ` ⲉⲣⲉ ⲛⲓⲙ ⲙ︤ⲛ︥ ⲛⲓⲙ ϣⲱⲗ ⲙ̄ⲙⲟ ⲟⲩ` ⲉⲃⲟⲗ ϩⲣⲁⲓ̈ ϩ︤ⲛ︥ ϩⲱⲃ` ⲛⲓⲙ ⲙ̄ ⲡⲟⲛⲏⲣⲟⲛ` ⲉ ϣⲱⲡⲉ` ⲉ ⲩ ϩⲟ ⲟⲩⲧ` ⲡⲉ` ⲉ ϣⲱ ⲡⲉ ⲉ ⲩ ⲥϩⲓⲙⲉ ⲧ ⲉ · ⲥ ⲉ ⲥϩⲟⲩⲟⲣ︤ⲧ︥ ⲛ̄ ϭⲓ ⲟⲩⲟⲛ ⲛⲓⲙ ⲉⲧ ⲉⲓⲣⲉ ⲛ̄ ϩⲉ⳯ ⲕⲣⲟϥ` ϩⲣⲁⲓ̈ ϩ︤ⲛ︥ ⲥⲩⲛⲁⲅⲟⲅⲏ` ⲧⲏⲣ ⲟⲩ ⲙ̄ ⲡ ϫⲟ ⲉⲓⲥ · ⲉ ⲧⲣⲉ ⲡ ⲛ ⲟ ⲩ [ⲧⲉ] ϭⲱⲛ︤ⲧ︥ ⲉ ⲩ [ⲛⲟ]ϭ ⲙ̄ ⲙⲏⲏϣⲉ ⲛ ϥ ⲕⲧⲟ` ⲙ̄ ⲡⲉ ϥ ϩⲟ ⲉⲃⲟⲗ ⲙ̄ⲙⲟ ⲟⲩ ϩ︤ⲛ︥ ⲟⲩ ⲟⲣⲅⲏ̂` ⲉⲧⲃⲉ ⲧ ⲙ︤ⲛ︦ⲧ︥ ϣⲁϥⲧⲉ ⲛ̄ ⲛ ⲉ ⲧ ⲉⲓⲣⲉ ⲛ̄ ⲧ ⲁⲛⲟ ⲙⲓⲁ` ϩ︤ⲛ︥ ⲟⲩ ϩⲱⲡ ⲏ̂ ϩ︤ⲛ︥ ⲟⲩ ⲱⲛ︤ϩ︥ ⲉⲃⲟⲗ ϩⲣⲁⲓ̈ ⲛ̄ ϩⲏ ⲧ︤ ⲛ︥ · ⲁ ⲩⲱ ⲟⲩⲟⲓ̈ ⲛ̄ ⲛ ⲉ ⲧⲉⲣⲉ ⲡ ⲛⲟⲩⲧⲉ ⲛⲁ ϩⲟϫ︤ϩ︥ϫ ⲉⲃⲟⲗ ϩⲓⲧⲟⲟⲧ ⲟⲩ ⲁⲩⲱ ⲛ︤ ϥ︥ ⲕⲱⲧⲉ ⲛ̄ⲥⲁ ⲑ ⲉ ⲛ̄ ⲉⲓ` ⲉ ⲉⲃⲟⲗ` ϩ︤ⲛ︥ ⲧⲉⲩ ⲙⲏⲧⲉ · ⲛ̄ ⲑ ⲉ ⲛ̄ ⲟⲩ ⲣⲱⲙⲉ ⲛ̄ ⲇⲓ ⲕⲁⲓⲟⲥ` ⲉ ⲁ ϥ ⲕⲱ ⲧⲉ` ⲛ̄ⲥⲁ ⲑ ⲉ ⲛ̄ ⲕⲱ ⲛ̄ⲥⲱ ϥ` ⲛ̄ ⲟⲩ ⲗⲁ ⲟⲥ` ⲉⲧⲃⲉ ⲛⲉⲩ ϩⲃⲏⲩⲉ ⲉ ⲑⲟⲟⲩ ⲕⲁⲧⲁ ⲡ ϣⲁϫⲉ ⲙ̄ ⲡⲉ ⲡⲣⲟⲫⲏ ⲧⲏⲥ` ϫⲉ ⲛⲓⲙ ⲡ ⲉⲧ ⲛⲁ ϯ ⲛⲁ ⲓ̈ ϩⲙ̄ ⲡ ϫⲁⲓ̈ⲉ ⲛ̄ ⲟⲩ ⲙⲁ` ⲛ̄ ϣⲱⲡⲉ` ⲉ ϥ ⲟⲩⲏⲩ` ⲛ̄ ⲧⲁ ⲕⲱ ⲛ̄ⲥⲱ ⲓ̈ ⲙ̄ ⲡⲉⲓ ⲗⲁⲟⲥ` ⲛ̄ ⲧⲁ ⲟⲩⲉ` ⲉⲃⲟⲗ ⲙ̄ ⲙⲟⲟⲩ · ⲛ ⲁ ⲉⲓⲁⲧ ⲟⲩ ⲇⲉ ⲛ̄ ⲟⲩⲟⲛ ⲛⲓⲙ ⲉⲧⲉⲣⲉ ⲡ ⲛⲟⲩ ⲧⲉ ⲛⲁ ⲧⲱⲧ ⲛ̄ ϩⲏⲧ` ⲉⲃⲟⲗ ϩⲓⲧⲟⲟⲧ ⲟⲩ ⲉ ⲧⲣⲉ ϥ ⲣ̄ ϩⲛⲁ ϥ ⲉ ϭⲱ ϩ︤ⲛ︥ ⲧⲉⲩ ⲙⲏ ⲧⲉ · ⲛ̄ ⲑ ⲉ ⲛ̄ ⲟⲩ ⲣ ⲱⲙⲉ ⲛ̄ ⲇⲓⲕⲁⲓⲟⲥ ⲉ ⲁ ϥ ⲧⲱⲧ ⲛ ϩⲏ ⲧ ⲛ̣̄ ⲧ̣ⲟⲟⲧ ⲟⲩ ⲛ̄ ϩⲉⲛ ⲣⲱⲙⲉ ⲙ̄ ⲡⲓⲥⲧⲟⲥ ⲁⲩⲱ ⲉ ⲁ ϥ ⲣ̄ ϩⲛⲁ ϥ ⲉ ϭⲱ ⲛ̄ ⲟⲩⲟⲉⲓϣ ⲛⲓⲙ ϩ︤ⲛ︥ ⲧⲉⲩ ⲙⲏⲧⲉ · ⲉⲧⲃⲉ ϫⲉ ⲛ̄ⲧⲟϥ ϩⲱⲱ ϥ ⲡ ϫⲟⲓ̈ⲥ ϥ ⲱⲟⲟⲡ` ϩ︤ⲛ︥ ⲧⲉⲩ ⲙⲏⲧⲉ ⲛ̄ ⲟⲩⲟⲓ̈ϣ ⲛⲓⲙ ⲉⲧⲃⲉ ⲛⲉⲩ ϩⲃⲏⲩⲉ ⲙ̄ ⲙⲉ ⲁⲩⲱ ⲛ̄ ⲇⲓⲕⲁⲓⲟⲛ · ⲟ ⲩⲟⲛ ⲇⲉ ⲛⲓⲙ ϩⲣⲁⲓ̈ ⲛϩⲏⲧ︤ ⲛ︥` ⲉⲧ ⲛⲁ ⲛⲁⲩ` ⲉ ⲩ ϩⲱⲃ` ⲛ̄ ⲕⲣⲟϥ` ϩ︤ⲛ︥ ⲟⲩ ϫⲱ ϩ︤ⲙ︥ · ⲏ ϩ︤ⲛ︥ ⲟⲩ ϫⲓ ⲟⲩⲉ` ⲏ̂ ϩⲛ ϭⲉ ⲗⲁ ⲁⲩ ⲛ ⲛⲟⲃⲉ` ⲉ ϥ ϫⲓ ⲉϩⲟⲩⲛ ⲉ ⲡ ⲙⲟⲩ ⲁ ⲩⲱ ⲛ̄ⲧⲟⲟⲩ ⲛ̄ ⲥⲉ ⲧ︤ⲙ︥ ⲧⲁⲙⲟⲓ̈ ϫⲉ ⲛⲓⲙ ⲡⲉ ⲏ̂ ϫⲉ ⲟⲩ ⲛⲉ` ⲛⲉ ϩⲃⲏⲩⲉ ⲛ̄ ⲡⲟ ⲛⲏ ⲣ ⲟⲛ ⲉⲧ︤ ⲙ︥ⲙⲁⲩ · ⲉ ⲩⲉ ⲉⲓ` ⲉϩⲣⲁⲓ̈ ⲉϫ ⲱ ⲟⲩ ⲛ̄ϭⲓ ⲛⲉⲓ̈ ⲥⲁ ϩⲟⲩ ⲧⲏⲣ ⲟⲩ ⲉ ⲃⲟⲗ ϩⲓⲧ︤ⲛ︥ ⲡ ⲛⲟⲩ ⲧⲉ` ⲉϣⲱⲡⲉ` ⲉ ⲩ ϩⲟⲟⲩⲧ` ⲡⲉ` ⲉ ϣⲱⲡⲉ ⲉ ⲩ ⲥϩⲓ ⲙⲉ ⲧⲉ · ⲛ̄ ⲕⲟ ⲟ ⲩⲉ` ⲇⲉ ⲧⲏⲣ ⲟⲩ ⲉ ⲧ ⲉϣϣⲉ ⲉ ⲥⲁ ϩ ⲟⲩ` ⲉϩⲣⲁⲓ̈ ⲉ ⲧⲉⲓ̈ ⲉⲡⲓⲥⲧⲟⲗⲏ · ⲁⲩⲱ ⲙⲡ︤ ⲛ︥ ⲥⲁ ϩ ⲟⲩ · ⲉⲓⲥ ϩⲏ ⲏⲛⲉ` ⲥⲉ ⲥⲏϩ ⲧ ⲏ ⲣ ⲟⲩ` ϩ︤ⲛ︥ ⲛⲉ ⲭⲁⲣ ⲧⲏⲥ ⲉⲧ ⲥⲏϩ` ϫⲓⲛ ⲛ̄ ϣⲟⲣ︤ⲡ︥ · ⲛ̄ ϣⲁϫⲉ ⲇⲉ ⲉⲧ ⲟⲩ ⲁⲁⲃ` ⲛ̄ⲧⲉ ⲡⲉⲛ ϫⲟⲉⲓⲥ ⲓ︤ⲥ︥ ⲉⲧ ⲥⲏϩ ϩ︤ⲛ︥ ⲛⲉ ⲅⲣⲁ ⲫⲏ` · ⲁⲩⲱ ϩ︤ⲛ︥ ⲧⲓ̈ ⲉⲡⲓⲥⲧⲟⲗⲏ ϯ ⲛⲁ ⲧⲁⲙⲱ ⲧ︤ⲛ︥ ϫⲉ ⲉ ⲩ ⲧ︤ⲛ︥ⲧⲱ⳯ ⲉ ⲟ᷍ⲩ · ⲉ ⲩ ⲧ︤ⲛ︥ ⲧ ⲱⲛ` ⲉ ϩⲉⲛ ϩⲏ ⲃ︤ⲥ︥` ⲉ ⲁ ⲩ ϫⲉⲣⲱ ⲟ ⲩ ` ϩ︤ⲛ︥ ϩⲉⲛ ⲙⲁ ⲛ ⲕⲁⲕⲉ · ⲁⲩⲱ ⲉ ⲩ ⲧⲛⲧⲱⲛ ⲉ ⲡ ⲟⲩⲟⲉⲓⲛ ⲙ̄ ⲡⲉ ϩⲟⲟⲩ · ⲁⲩⲱ ⲛ̄ ⲁ ⲧ ϩⲏⲧ ⲉⲧ ⲣ̄ ϩⲟⲩⲟ ⲉⲙⲁⲧⲉ ϩ︤ⲛ︥ ϩⲉⲛ ⲙ︤ⲛ︦ⲧ︥ ⲥⲟϭ · ⲉ ⲩ ⲧⲛⲧⲱⲛ` ⲉ ϩⲉⲛ ⲛⲩⲕⲧⲉⲣⲓⲥ · ⲁⲩⲱ ⲛ̄ ⲑ ⲉ ⲉⲧⲉ ϣⲁ ⲩ ⲣⲱϩ︤ⲧ︥ ⲉ ⲡ ⲉⲥⲏⲧ ⲏ ⲛ̄ ⲥⲉ ⲡⲱⲧ` ⲉϩⲟⲩ⳯ ⲉ ⲡ ⲕⲁⲕⲉ · ⲏ̂ ⲉ ϩⲣⲁⲓ̈ ⲉ ϩⲉⲛ ⲙⲁ` ⲉ ⲩ ϣⲟⲕ︤ϩ︥ ⲛ̄ϭⲓ ϩⲉⲛ ⲛⲩⲕⲧⲉ ⲣⲓⲥ` ⲉⲧⲉ ϭⲓⲛ ϭⲗⲱ ⲡⲉ · ϩⲟⲧⲁⲛ ⲉⲩϣⲁⲛ ⲛⲁⲩ ⲉ ⲡ ⲟⲩⲟⲉⲓⲛ ⲙ̄ ⲡ ϣⲁϩ` ⲛ̄ ϩⲉⲛ ϩⲏⲃ︤ⲥ︥ ⲙ︤ⲛ︥ ⲡ ⲟⲩ ⲟⲉⲓⲛ` ⲙ̄ ⲡⲉ ϩⲟ ⲟⲩ · ⲧⲁⲓ̈ ⲟⲛ ⲧ ⲉ ⲑ ⲉ` ⲉⲧⲉⲣⲉ ⲛ̄ ⲁⲧ ϩⲏⲧ ⲙ︤ⲛ︥ ⲛ ⲉⲧ ⲣ̄ ϩⲟⲩⲟ` ⲉ ⲙⲁⲧⲉ ϩ︤ⲛ︥ ϩⲉⲛ ⲙ︤ⲛ︦ⲧ︥ ⲥⲟϭ ⲛⲁ ⲣⲱϩ︤ⲧ︥ ⲉ ⲡ ⲉⲥⲏⲧ` ⲏ̂ ⲉϩⲣⲁⲓ̈ ⲉ ⲛⲉⲩ ⲡⲁⲑⲟⲥ ⲙ︤ⲛ︥ ⲛⲉⲩ ⲟⲩⲱϣ · ⲙ︤ⲛ︥ ⲡ ⲕⲁⲕⲉ ⲙ ⲡⲉⲩ ⲥⲟⲟⲩⲛ ⲛ̄ ⲛⲟⲩϫ ⲛ̄ⲛⲁϩⲣ︤ⲛ︥ ⲛ̄ ϣⲁϫⲉ ⲧⲏⲣ ⲟⲩ ⲙ̄ ⲡⲉⲛ ϫⲟⲉⲓⲥ · Ⲉ ⲓⲧⲉ ⲛ ⲉⲃⲟⲗ ϩ︤ⲛ︥ ⲛⲉ ⲅⲣⲁⲫⲏ · ⲉ ⲓⲧⲉ ⲛ ⲉⲃⲟⲗ ϩ︤ⲛ︥ ⲧⲉⲓ̈ ⲉⲡⲓⲥⲧⲟⲗⲏ ⲙ̄ⲙⲁⲧⲉ ⲁⲛ · ⲁⲗ ⲗⲁ ⲛ̄ⲛⲁϩⲣ︤ⲛ︥ ⲉⲛ ⲕⲟⲟⲩⲉ ⲧⲏⲣ ⲟⲩ ⲉⲧ ⲥⲏϩ ϩⲣⲁⲓ̈ ϩ︤ⲛ︥ ⲛⲉⲓ̈ ⲭⲁⲣⲧⲏⲥ ⲉ̣ⲧ̣ ⲥⲏϩ ϫⲓⲛ ⲛ̄ ϣⲟⲣ︤ⲡ︥ ⲡ ⲁⲗⲓⲛ ⲇⲉ ⲟⲛ ⲉ ⲩ ⲧ︤ⲛ︥ⲧⲱⲛ ⲛ̄ϭⲓ ⲛ ϣⲁϫⲉ ⲉⲧ ⲟⲩ ⲁⲁⲃ ⲛⲧⲉ ⲡⲉⲛ ϫⲟⲉⲓⲥ ⲓ︦ⲥ︦ ⲉ ⲡ ⲟⲩ ⲟⲉⲓⲛ ⲛ̄ ϩⲉⲛ ϩⲏ ⲃ︤ⲥ︥ ⲉ ⲩ ϩ︤ⲛ︥ ⲛ̄ ϭⲓϫ ⲛ̄ ⲟⲩ ⲣⲱⲙⲉ ⲛ ⲥⲁⲃⲉ · ⲉ ⲩ ⲣ̄ ⲟⲩ ⲟⲉⲓⲛ ⲉⲣⲟ ϥ ϩ︤ⲛ︥ ϩⲉⲛ ⲙⲁ ⲛ̄ ⲕⲁⲕⲉ ⲉ ϥ ⲉⲓⲣⲉ ⲛ̄ ⲛⲉϥ ϩⲃⲏⲩⲉ · ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ⲡ ϩⲏⲃ︤ⲥ︥ ⲛ̄ ⲛⲁ ⲟⲩ ⲉⲣⲏⲧⲉ : ⲉ ⲡⲉⲕ ϣⲁϫⲉ ⲁⲩⲱ ⲉ ⲩ ⲧ︤ⲛ︥ⲧⲱⲛ` ⲉ ⲡ ⲟⲩ ⲟⲉⲓⲛ ⲙ̄ ⲡⲉ ϩⲟ ⲟⲩ` · ⲁⲩⲱ ⲡ ⲉⲧ ϯ ⲛ̄ ϩⲧⲏ ϥ ⲉⲣⲟ ⲟⲩ ⲛ︤ ϥ︥ ⲛⲁ ϫⲓ ϫⲣⲟⲡ ⲁⲛ` ⲕⲁⲧⲁ ⲛⲉ ⲅⲣⲁⲫⲏ` ϫⲉ ⲡ ⲉⲧ ⲙⲟⲟϣⲉ ϩ︤ⲛ︥ ⲡⲉ ϩⲟⲟⲩ · ⲙⲉ ϥ ϫⲓ ϫⲣⲟⲡ · ⲉ ⲧⲃⲉ ⲡⲁⲓ̈ ⲛⲁⲓ̈ⲁ ⲧ ⲟⲩ ⲛ̄ ⲛ̄ ϣⲏⲣⲉ ⲙ̄ ⲡ ⲟⲩⲟⲉⲓⲛ` ⲉ ⲧⲉ ⲛ ⲉⲧ ⲙⲟⲟ ϣⲉ ⲛⲉ` ϩ︤ⲛ︥ ⲧ ⲡⲁⲣ ⲣⲏ̣ⲥⲓⲁ` ⲛ̄ ϩⲩⲡⲟ ⲧⲁⲅⲏ ⲛⲓⲙ ϩⲓ ⲙ︤ⲛ︦ⲧ︥ ⲥⲧⲙⲏⲧ ⲛⲓⲙ ϩⲓ ϩⲱⲃ ⲛⲓⲙ ⲛ̄ ⲁⲅⲁⲑⲟⲛ` ⲟ ⲩⲟⲓ̈ ⲇⲉ ⲛ̄ ⲛ ϣⲏ ⲣⲉ ⲙ̄ ⲡ ⲕⲁⲕⲉ ⲉⲧⲉ ⲛ ⲉⲧ ⲙⲟ ⲟϣⲉ ⲛⲉ` ϩ︤ⲛ︥ ⲙ︤ⲛ︦ⲧ︥ ⲁⲧ ⲥⲱⲧ︤ⲙ︥ ⲛⲓⲙ` ϩⲓ ⲙ︤ⲛ︦ⲧ︥ ⲁⲧ ⲥⲃⲱ ⲛⲓⲙ · ⲉ ⲩ ⲡⲏⲧ ⲉϩⲟⲩⲛ ⲏ̂ ⲉϩⲣⲁⲓ̈ ⲉ ⲡ ⲕⲁⲕⲉ ⲛ̄ ϩⲱⲃ ⲛⲓⲙ ⲉ ϥ ϩⲟⲟⲩ ⲛ̄ ⲑ ⲉ ⲛ̄ ⲛ̄ ⲛⲩⲕⲧⲉⲣⲓⲥ` ⲉⲧ ⲡⲏⲧ ⲉϩⲟⲩⲛ ⲏ̂ ⲉϩⲣⲁⲓ̈ ⲉ ϩⲉⲛ ⲙⲁ ⲛ̄ ⲕⲁⲕⲉ ⲉ ⲩ ϣⲟ ⲕ︤ϩ︥ ⲉⲙⲁⲧⲉ · ⲁ ϩⲣⲟ ϥ` ⲁ ϥ ϫⲟⲟ ⲥ ⲛ̄ϭⲓ ⲡ ϫⲟⲉⲓⲥ ⲡ ⲛⲟⲩⲧⲉ ⲉⲃ ⲟ ⲗ ϩⲓⲧⲟⲟⲧ ⲟⲩ ⲛ̄ ⲛⲉϥ ⲡ ⲉⲧ ⲟⲩⲁ ⲁⲃ` ϫⲉ ⲉⲣϣⲁⲛ ⲡⲉⲕ ϫⲁϫⲉ` ϩⲕ ⲟ ⲙⲁ ⲧ︤ⲙ︥ⲙⲟ ϥ` ⲁⲩⲱ ⲉϥϣⲁⲛ ⲉⲓⲃⲉ ⲙⲁ ⲧⲥⲟ ϥ ⲉ ⲧⲃⲉ ⲟ᷍ⲩ ϩⲱⲱ ϥ ⲁ ϥ ϫⲟⲟ ⲥ ϫⲉ ⲉⲣϣⲁⲛ ⲧ︤ⲙ︥ ⲡⲉⲕ ⲥⲟⲛ` ⲥⲱⲧ︤ⲙ︥ ⲛ̄ ⲥⲱ ⲕ ⲙⲁⲣⲉ ϥ ϣⲱⲡⲉ ⲛⲁ ⲕ ⲛ̄ ⲑ ⲉ ⲛ̄ ⲟⲩ ϩⲉⲑⲛⲓ ⲕⲟⲥ ⲙ︤ⲛ︥ ⲟⲩ ⲧⲉⲗⲱⲛⲏⲥ · ϩ ⲙ ⲡ ⲧⲣⲉ ϥ ϫⲟ ⲟ ⲥ ⲇⲉ ϫⲉ ⲣ̄ ⲡ ⲉ ⲧ ⲛⲁⲛⲟⲩ ϥ ⲛⲓⲙ ⲛ̄ ⲛⲉⲧ︤ⲛ︥ ϫⲓϫⲉ ⲉⲩⲉ` ⲕⲁⲧⲁ ⲧ ⲉⲛ ⲧⲟⲗⲏ̂` · ⲉ ϥ ⲟⲩ ⲱ ϣ` ⲉ ⲧⲣⲉ ⲡ ⲁⲅⲁ ⲑⲟⲥ ⲛ̄ ⲣⲱⲙⲉ ⲛ̄ⲧⲉ ⲡ ⲛⲟⲩ ⲧ ⲉ ϫⲱⲕ ⲉⲃⲟⲗ ⲛ̄ ⲟⲩ ⲙ︤ⲛ︦ⲧ︥ ⲁⲅⲁ ⲑⲟⲥ` ϩⲓⲧ︤ⲛ︥ ⲧ ⲡⲟ ⲛⲏⲣⲓⲁ` ⲙ̄ ⲡ ⲡⲟ ⲛⲏⲣⲟⲥ ⲛ̄ ⲣⲱ ⲙⲉ` ⲉⲧ ⲏⲡ ⲉ ⲡ ⲣⲉϥ ⲣ̄ ⲛⲟⲃⲉ ⲡ ⲥⲁⲧⲁⲛⲁⲥ ⲉ ⲡⲉⲓⲇⲏ` ⲉ ⲡ ⲙⲁ` ⲛ̄ ⲧ ⲡⲟⲛⲏⲣⲓⲁ` ⲙ̄ ⲡ ⲡⲟⲛⲏⲣⲟⲥ ⲛ̄ ⲣⲱⲙⲉ` ϣⲁ ⲣⲉ ⲧ ⲙ︤ⲛ︦ⲧ︥ ⲁⲅⲁ ⲑⲟⲥ` ⲙ̄ ⲡ ⲁⲅⲁ ⲑⲟⲥ ⲛ̄ ⲣⲱⲙⲉ ϥⲓ` ⲙ̄ⲙⲁⲩ ⲛ̄ ⲧ ⲡ ⲟ ⲛⲏⲣⲓⲁ ⲙ̄ ⲡ ⲣⲱ ⲙⲉ ⲛ̄ ϫⲁϫⲉ · ϩ ︤ⲙ︥ ⲡ ⲧⲣⲉ ⲡ ⲣⲱ ⲙⲉ ⲧⲱⲱⲃⲉ` ⲛ̄ ⲟⲩ ⲡ ⲉⲧ ⲛⲁ ⲛⲟⲩ ϥ` ⲉ ⲡ ⲙⲁ ⲛ̄ ⲟⲩ ⲡ ⲉⲑ ⲟⲟⲩ ⲉ ϣⲁ ϥ ϫⲱⲕ ⲉ ⲃⲟⲗ ⲛ̄ ⲧ ⲙ︤ⲛ︦ⲧ︥ ⲛⲟⲩⲧⲉ ⲙ̄ ⲡ ⲛⲟⲩ ⲧⲉ · ϩ︤ⲙ︥ ⲡ ⲧⲣⲉ ⲡ ⲣⲱⲙⲉ ⲇⲉ ⲧⲱ ⲱⲃⲉ` ⲛ̄ ⲟⲩ ⲡ ⲉ ⲑⲟⲟⲩ` ⲉ ⲡ ⲙⲁ ⲛ̄ ⲟⲩ ⲡ ⲉⲧ ⲛⲁ ⲛⲟⲩ ϥ` ⲉ ϣⲁ ϥ ϫⲱⲕ ⲉⲃⲟⲗ` ⲛ̄ ⲧ ⲙ︤ⲛ︦ⲧ︥ ⲁⲧ ⲛⲟⲩ ⲧⲉ` ⲙ̄ ⲡ ⲁⲧ ⲛⲟⲩ ⲧⲉ` ⲛ ⲇⲓⲁⲃⲟⲗⲟ ⲥ · ϩ ︤ⲙ︥ ⲡ ⲧⲣⲉ ϥ ϫⲟⲟ ⲥ ⲇⲉ ϫⲉ ⲉⲣ ϣⲁⲛ ⲧ︤ⲙ︥ ⲡⲉⲕ ⲥⲟⲛ` ⲥⲱⲧⲙ ⲛ̄ⲥⲱ ⲕ` ⲙⲁⲣⲉ ϥ ϣⲱⲡⲉ` ⲛⲁ ⲕ ⲉ ⲩ ϫⲁϫⲉ` ⲛ̄ ⲑ ⲉ ⲙ̄ ⲡ ⲉⲧⲉ ⲙ̄ⲡ ⲕ ⲛⲁⲩ ⲉⲣⲟ ϥ ⲉ ⲛⲉϩ` · ϣⲟⲣ︤ⲡ︥ ⲙ ⲉⲛ` ⲉ ϥ ⲟⲩⲱϣ ⲛ̄ϭⲓ ⲡ ϫⲟⲉⲓⲥ ⲉ ⲧⲣⲉ ⲛ ϣⲁⲁ ⲧ︤ ϥ︥ ⲉⲃⲟⲗ ⲙ̄ ⲙⲟ ⲛ ⲙ︤ⲛ︥ⲛ̄ⲥⲁ ⲧⲣⲉ ⲛ ϫⲡⲓⲟ ϥ` ϫⲉ ⲁⲣⲏⲩ ⲣⲱ̂ ⲛ︤ ϥ︥ ⲣ̄ ϩⲧⲏ ϥ` ⲙ︤ⲛ︥ⲛ̄ⲥⲁ ⲧⲣⲉ ϥ ϣⲱⲡⲉ ⲛ̄ ⲑ ⲉ ⲛ̄ ⲟⲩ ϣ︤ⲙ︥ⲙⲟ` ⲉ ⲧⲃⲉ ⲡ ⲛⲟⲩⲧⲉ` ⲉ ⲡⲉⲛ ⲥⲟⲛ ⲡⲉ ⲁ ⲩⲱ ⲛ︤ ϥ︥ ⲕⲧⲟ ϥ ⲛ︤ ϥ︥ ⲙⲉⲧⲁⲛⲟⲓ̈ ⲛ̄ ⲧ︤ⲛ︥ ⲕⲱ` ⲛⲁ ϥ ⲉⲃⲟⲗ ϣⲁ ⲥⲁϣ︤ ϥ︥ ⲛ̄ ϣϥⲉ` ⲛ̄ ⲥⲟⲡ ϩⲟⲧⲁⲛ ⲉϥϣⲁ⳯ ⲧ︤ⲙ︥ ⲟⲩⲁϩⲙ ϥ ⲉϩⲣⲁⲓ̈ ⲉ ⲡ ⲛⲟⲃⲉ ⲉⲛⲧ ⲁ ⲛ ⲙⲉⲉ ⲩ ⲉ ⲉ ϣⲁⲁⲧ︤ ϥ︥ ⲉⲃⲟⲗ ⲙ̄ⲙⲟ ⲛ` ⲉⲧⲃⲏ ⲏⲧ ϥ̄ · ⲁⲗⲗⲁ ⲉ ϣⲱⲡⲉ ⲉϥϣⲁ⳯ ⲧ︤ⲙ︥ ⲣ̄ ϩⲛⲁ ϥ ⲉ ⲕⲧ ⲟ ϥ` ⲉⲃⲟⲗ ϩ︤ⲙ︥ ⲡ ⲛⲟ ⲃⲉ` ⲉⲛⲧ ⲁ ⲛ ⲙⲉ ⲉⲩⲉ` ⲉ ϣⲁⲁⲧ ϥ̄ ⲉⲃⲟⲗ ⲙ̄ⲙⲟ ⲛ ⲉⲧⲃⲏⲏⲧ︤ ϥ︥ ⲉ ⲛ ⲛⲁ ϣⲁⲁⲧ︤ ϥ︥ ⲉⲃⲟⲗ ⲙ̄ⲙⲟ ⲛ` ⲁⲩⲱ ⲛ̄ⲛⲉ ϥ ⲕⲧⲟ ϥ ⲉⲣⲟ ⲛ` ⲁⲩⲱ ⲛ̄ⲛⲉ ⲛ ⲙⲉ ⲣⲓⲧ︤ ϥ︥` ⲁⲗⲗⲁ ⲉϥⲉ ϣⲱⲡⲉ ⲛⲁ ⲛ ⲛ̄ ⲟⲩ ϫⲁϫⲉ` ⲉ ⲧ ⲃⲉ ⲡ ⲛⲟⲩⲧⲉ ⲉ ⲡⲉⲛ ⲥⲟⲛ` ⲡⲉ ⲁ ⲩⲱ ⲛ̄ ⲧⲉⲓ̈ ϩⲉ` ϣⲁ ⲣⲉ ⲡ ⲙⲁⲓ̈ ⲛⲟⲩ ⲧⲉ` ⲟⲩⲱⲛ︤ϩ︥ ⲉ ⲃⲟⲗ` ⲙ̄ ⲡⲉϥ ⲟⲩ ⲱϣ` ⲧⲏⲣ︤ ϥ︥ ⲉ ϩⲟⲩⲛ ⲉ ⲡ ϫⲟⲓ̈ⲥ ϫⲉ ⲁ ϥ ⲙⲉⲣⲓⲧ︤ ϥ︥ ⲉ ϩⲟⲩ ⲉ ⲡⲉϥ ⲥⲟⲛ` · ⲁⲩⲱ ⲛ̄ ϩⲟⲩⲟ` ⲉ ⲡⲉϥ ⲉⲓ ⲱⲧ` ⲙⲛ ⲧⲉϥ ⲙⲁⲁⲩ · ⲟⲩ ⲛⲟ ϭ ⲅ ⲁⲣ ⲙ̄ ⲙ︤ⲛ︦ⲧ︥ ⲧⲉ · ⲗⲓⲟⲥ ⲧⲉ ⲉ ⲧⲣⲉ ⲡ ⲣⲱⲙⲉ` ϣⲱ ⲱⲧ` ⲉⲃⲟⲗ ⲙ̄ ⲙⲟ ϥ` ⲙ̄ ⲡⲉϥ ⲥⲟⲛ` ⲏ̂ ⲡⲉϥ ϣⲏⲣⲉ` ⲏ ⲧⲉϥ ϣⲉⲉⲣⲉ` ⲏ̂ ⲡⲉ ϥ ⲉⲓⲱⲧ ⲏ̂ ⲧⲉϥ ⲙⲁⲁⲩ` ⲏ̂ ϭⲉ ⲗⲁ ⲁⲩ` ⲛ̄ ⲣⲱⲙⲉ ⲛ̄ ⲧⲁ ϥ` ⲉⲧⲃⲉ ⲡ ⲛ ⲟ ⲩ ⲧⲉ · ϩⲟⲧⲁⲛ ⲉⲩ ϣⲁⲛ ⲣ̄ ⲛⲟⲃⲉ` ⲉ ⲡ ⲉⲛⲧ ⲁ ϥ ⲧⲁ ⲙⲓⲟ ⲟⲩ` ⲉⲧⲉ ⲡ ⲛⲟⲩⲧⲉ ⲡⲉ · ⲁ ⲩⲱ ⲟⲩ ⲛⲟϭ ⲙ̄ ⲙ︤ⲛ︦ⲧ︥ ϫⲱⲱ ⲣ ⲉ ⲧⲉ ⲉ ⲧⲣⲉ ⲡ ⲣⲱ ⲙⲉ ⲙⲉⲣⲉ ⲛⲉϥ ϫⲓϫⲉⲉⲩ` ⲉⲧⲃⲉ ⲡ ⲛⲟⲩⲧⲉ ⲁ ⲩⲱ ⲛ︤ ϥ︥ ϣⲗⲏⲗ ⲉϫ︤ⲛ︥ ⲛ ⲉⲧ ⲡⲏⲧ ⲛ̄ⲥⲱ ϥ` ⲉⲧ ⲣ̄ ⲡ ⲉⲑ ⲟⲟⲩ ⲛⲁ ϥ ⲁⲩⲱ ⲉⲧⲃⲉ ⲡ ⲛ ⲟ ⲩ ⲧⲉ ⲛ︤ ϥ︥ ⲥⲙⲟⲩ` ⲉ ⲛ ⲉⲧ ⲥⲁϩⲟⲩ ⲙ̄ ⲙⲟ ϥ ⲉⲧ ⲣ̄ ⲛⲟ ⲃⲉ ⲉⲣⲟ ϥ · ⲁ ⲩⲱ ⲧⲁⲓ̈ ⲧⲉ ⲑ ⲉ ⲛ̄ⲧ ⲁ ϥ ϫⲟⲟ ⲥ` ϫ ⲉ ⲙⲁⲣⲉ ⲡⲉⲕ ⲥⲟⲛ` ϣⲱⲡⲉ ⲛⲁ ⲕ` ⲛ̄ ⲟⲩ ϩⲉⲑⲛⲓ ⲕⲟⲥ` ⲙ︤ⲛ︥ ⲟⲩ ⲧⲉⲗⲱⲛⲏⲥ` ⲉ ⲧⲃⲉ ⲡ ⲛⲟⲩ ⲧ ⲉ ϩ ⲟⲧⲁⲛ ⲉϥϣⲁⲛ ⲣ̄ ⲛⲟⲃⲉ ⲙ̄ ⲡ ⲙ ⲧⲟ` ⲉⲃⲟⲗ ⲙ̄ ⲡ ϫ ⲟ ⲉⲓⲥ · ⲡⲉⲕ ϫⲁ ϫⲉ ⲇⲉ ϩⲱⲱ ϥ ⲉⲧ ⲣ̄ ⲛⲟⲃⲉ ⲉ ⲣⲟ ⲕ ⲛ︤ ⲅ︥ ⲙⲉⲣⲓ ⲧ︤ ϥ︥ ⲁⲩⲱ ⲛ︤ ⲅ︥ ⲥⲙ ⲟ ⲩ ⲉ ⲣ ⲟ ϥ ⲉⲧⲃⲉ ⲡ ⲛⲟⲩⲧⲉ · ⲁ ⲛⲟⲛ ⲇⲉ ϩⲱⲱ ⲛ ⲉ ⲥⲛⲏⲩ` ⲉ ⲛ ϩⲟⲥⲟⲛ` ⲉ ⲛ ⲟ` ⲛ̄ ⲕⲟⲓⲛⲱⲛⲟⲥ ⲙ︤ⲛ︥ ⲛⲉⲛ ⲉⲣⲏⲩ ⲁⲛⲟⲛ` ⲛ̄ ϣⲏⲣⲉ ⲛ̄ ⲟⲩ ⲣⲱⲙⲉ ⲛ̄ ⲟⲩⲱⲧ` ⲉⲧⲉ ⲡ ⲛⲟⲩⲧⲉ ⲡⲉ · ⲁ ⲩⲱ ⲁⲛⲟⲛ ⲛ̄ ϣⲏⲣⲉ ⲛ̄ ⲟⲩ ⲙⲁ ⲁⲩ ⲛ̄ ⲟⲩⲱⲧ` ⲉ ⲧⲉ ⲑ︤ ⲓ︦ⲗ︦ⲏ︦ⲙ︥ ⲛ̄ ⲧ ⲡⲉ ⲧⲉ ⲕⲁⲧⲁ ⲛⲉ ⲅⲣⲁⲫⲏ̂` · ⲙ ⲏ ⲁⲣⲁ ϭⲉ ⲉ ϥ ⲥⲟ ⲧ︤ⲡ︥ ⲛ̄ϭⲓ ⲡⲉⲛ ⲉⲓ ⲱⲧ ⲙ︤ⲛ︥ ⲧⲉⲛ ⲙⲁⲁⲩ ⲉⲛⲧ ⲁ ⲩ ϫⲡⲟ ⲛ ⲁⲩⲱ ⲉ ⲁ ⲩ ⲥⲁⲛⲟⲩϣ ⳯ ⲕⲁⲧⲁ ⲥⲁⲣⲝ ⲛ ϩⲟⲩⲟ` ⲉ ⲡⲉⲛ ϫⲟⲉⲓⲥ ⲓ︦ⲥ︦ ⲡⲉⲛ ⲉⲓⲱⲧ` ⲁⲩⲱ ⲧⲉⲛ ⲙⲁⲁⲩ ⲛⲁ ⲙⲉ · ⲡⲁⲓ̈ ⲉⲛ ⲧ ⲁ ϥ ϫⲡⲟ ⲛ ϩⲣⲁⲓ̈ ϩ︤ⲙ︥ ⲡⲉϥ ⲥⲛⲟϥ ⲉⲧ ⲟⲩⲁⲁⲃ
ϩⲟⲟⲩⲧ ⲉ [ⲓⲧ] ⲉ̣ ⲥϩⲓⲙⲉ ⲉⲩ̣ⲉ [ⲉ] ⲓ ⲉϩⲣⲁⲓ ⲉϫⲱ ⲟⲩ ⲉⲃⲟⲗ ϩⲓⲧⲙ ⲡ ⲛⲟⲩⲧⲉ ⲛ [ϭ] ⲓ ⲛⲉⲓ ⲥⲙⲟⲩ ⲧ [ⲏⲣ] ⲟⲩ Ⲟⲛ ⲛⲓⲙ ⲉⲧ ⲛⲁ ⲕⲱⲗⲩⲉ ϩⲙ ⲡⲉ ⲟⲩⲟⲉⲓ̣ϣ [ⲉ] ⲧ ⲙⲙⲁⲩ · ⲏ ⲟⲛ ⲧⲉⲛⲟⲩ ⲉ ⲧⲙ ⲧⲣⲉ ⲩ ⲱϣ ⲛ ⲛ ϣⲁ ϫⲉ ⲧⲏⲣ ⲟⲩ̣ ⲉⲧ ⲥⲏϩ ϩⲣⲁⲓ̈ ϩⲙ ⲡ ϫⲱⲱⲙⲉ ⲉⲧ ⲙⲙⲁⲩ ⲏ ⲛ ⲉⲧ ⲥⲏϩ ϩ︤ⲛ︥ ⲧⲉⲓ̈ ⲉⲡⲓⲥⲧⲟ ⲗⲏ ⲙ︤ⲛ︥ ⲛ̄ ⲕⲟ ⲟⲩ ⲛⲧ ⲁ ⲛ ⲥⲁ ϩ ⲟⲩ · ⲏ ⲛ̄ⲧ ⲟ ϥ ⲛ ⲉ ⲧ︤ⲛ︥ ⲛⲁ ⲥⲁ ϩ̣ ⲟⲩ ϫⲓⲛ ⲡ ⲟ ⲟⲩ ⲛ ϩⲟⲟⲩ · ⲁⲩⲱ ⲛ ⲉⲧ ⲛⲁ ⲕⲱⲗⲩⲉ` ⲉ ⲧⲙ ⲧⲣⲉ ⲩ ⲟϣ ⲟⲩ ϩⲙ ⲡⲉ ⲟⲩⲟ ⲉⲓϣ ⲉⲧ ⲙⲙⲁⲩ · ⲏ̂ ⲟⲛ ⲧⲉⲛ [ⲟⲩ] ⲉⲩⲉ ⲉⲓ ⲉϩ [ⲣⲁⲓ] ⲉϫⲱ ⲟⲩ ⲛϭⲓ ⲛⲉⲓ̈ ⲥⲁϩⲟⲩ ⲧⲏ ⲣ ⲟⲩ · ⲟⲩⲟⲛ ⲇ ⲉ ⲛⲓⲙ ⲛ ⲟⲩⲟ ⲉⲓϣ ⲛⲓⲙ ⲉⲧ ⲛⲁ ⲥⲡⲟⲩⲇⲁⲍⲉ ⲉ ⲧⲣⲉ ⲩ ⲟϣ ⲟⲩ · ⲏ̂ ⲛ ⲉⲧ ⲛⲁ ⲣ ϩ [ⲛⲁ] ⲩ ⲉ ⲥⲱⲧⲙ ⲉⲣⲟ ⲟⲩ ⲉ ϩ̣ⲁⲣⲉϩ ⲉ ⲣⲟ ⲟⲩ ⲉ ⲁⲁ ⲩ ⲉⲩⲉ ⲉⲓ ⲉϩⲣⲁⲓ ⲉϫⲱ ⲟⲩ ⲛ̄ϭⲓ ⲛⲉⲓ̈ ⲥⲙⲟⲩ ⲧⲏ ⲣ̣ ⲟ̣ⲩ̣ ⲉⲧⲃⲉ Ⲡⲁⲓ ⲟⲩ ⲙⲟⲛⲟⲛ ϫⲉ ϯ ⲛⲁ ϩⲱⲛ ⲉ ⲧⲟⲟⲧ ⲟⲩ ⲛ ⲛⲉ ⲥⲛⲏⲩ ⲉⲧ ⲟ̂ ⲛ ⲟⲩ ϩⲏ̣ [ⲧ] ⲛ ⲟⲩⲱⲧ ⲛⲙ ⲙⲁ ⲛ ⲉ ⲧⲣⲉ ⲩ ϥ ⲓ ⲡ ⲣⲟⲟⲩϣ ⲛ ⲛ ϣⲁϫⲉ ⲧⲏ ⲣ ⲟⲩ ⲉ ⲧⲛ ⲛⲁ ⲥⲁϩ ⲟⲩ ⲉϩⲣⲁⲓ ⲉ ⲡ ϫ̣ⲱⲱⲙⲉ ⲉⲧ [ⲙⲙ] ⲁⲩ ⲙ ⲛ ⲉⲧ [ⲥⲏϩ̣ ϩⲛ] [ⲛ ⲉ] ⲡⲓⲥⲧⲟⲗⲏ [ⲧⲏ] ⲣ ⲟⲩ ⲁⲗⲗⲁ ϯ ⲛⲁ ϩⲱⲛ ⲟⲛ ⲉ ⲧⲟⲟⲧ ⲟⲩ ⲉ ⲧⲣⲉ̣ ⲩ ϩⲁⲣⲉϩ ⲉ ⲛⲁ ϩⲟⲉⲓⲧⲉ ⲉⲛⲧ ⲁ ⲓ ⲡⲁϩ ⲟⲩ ⲛ ϩⲁϩ ⲛ ⲥⲟⲡ ⲉ ⲁ ⲓ̈ ⲁⲩ ⲙ ⲡ ⲟ ϭⲉ ⲥⲛⲧⲉ ⲉ ⲡ ϩ ⲁⲉ ⲉ ⲓ ⲙⲟⲕϩ ⲛ ϩⲏ ⲧ ⲉⲙⲁⲧⲉ ϣⲁ ϩⲣⲁⲓ̈ ⲉ ⲡ ⲙⲟⲩ · ⲉ ⲧⲃⲉ ⲡⲁⲓ ϯ ⲛⲁ ϩⲱⲛ ⲉ ⲧⲟⲟ ⲧ ⲟⲩ ⲛ ⲛⲉ ⲥⲛⲏ ⲩ ⲉⲧ ⲟ ⲛ ⲟⲩ ϩⲏ̣ ⲧ ⲛ ⲟⲩⲱⲧ ⲛⲙ ⲙⲁ ⲛ ⲛ ⲉ ⲧ ϣⲟⲟⲡ ϩⲛ ⲛⲉ ϩⲟⲟⲩ ⲙ ⲡⲁ ⲙⲟ ⲩ ⲉ ⲧⲣⲉ ⲩ ⲕⲱ ⲉ ϩ̣ⲣⲁⲓ ⲛ̄ ⲛⲁ ϩⲟ ⲉⲓⲧⲉ ⲉⲧ ⲡⲏϩ ⲙ ⲡⲉ ⲙⲧⲟ ⲉ ⲃⲟⲗ ⲛ ⲛ ⲉⲧ ⲛⲏⲩ ⲙⲛ ⲛ ⲥ ⲱ ⳯ ⲁⲩⲱ ⲟⲩⲟⲛ ⲛⲓⲙ ⲉ̣ⲧ ⲛⲁ ⲥ̣ ⲱⲧ [ⲙ ϩ̣ⲙ] ⲡⲉ [ⲟⲩⲟⲉⲓ] ϣ ⲉ ⲧ ⲙ̣ [ⲙⲁ] ⲩ ⲏ̂ ⲟⲛ ⲧⲉ [ⲛ] ⲟⲩ ⲉ ⲛ ϣⲁ ϫⲉ ⲧⲏⲣ ⲟⲩ ⲉⲧ ⲥⲏϩ ϩⲙ ⲡ ϫⲱ ⲱⲙⲉ ⲉⲧ ⲙⲙⲁⲩ · ⲏ̂ ⲛ ⲉⲧ ⲥⲏϩ ϩⲛ ⲛ ⲉⲡⲓⲥⲧⲟ ⲗⲏ ⲉⲛⲧ ⲁ ⲛ ⲥⲁϩ ⲟⲩ ⲏ̂ ⲛ ⲉ ⲧⲛ ⲛⲁ ⲥⲁϩ ⲟⲩ ⲁⲩⲱ ⲛ ⲥⲉ [ϫⲟ] ⲟ ⲥ ϫⲉ ⲟⲩ ⲛⲉ ⲛⲉⲓ̈ ϩⲟⲉⲓⲧⲉ ⲉⲧ ⲡⲏϩ ⲙⲛ ⲛⲉⲓ̈ ϣⲁϫⲉ ⲧ ⲏ ⲣ ⲟⲩ ⲉⲧ ⲥⲏϩ ⲙⲛ ⲛⲉⲓ ⲥⲁϩⲟⲩ ⲧⲏⲣ ⲟⲩ · ⲁⲩ̣ⲱ̣ ⲉ ⲩⲉ ⲟⲩⲱϣⲃ ⲛ ⲥⲉ ϫⲟⲟ ⲥ ϫⲉ ⲉⲧⲃⲉ ϫⲉ ⲁ ⲡ ⲉⲧ ϭⲱϣⲧ ⲉϫⲙ ⲡ ⲕⲁϩ ⲧⲏ ⲣ︤ ϥ︥ · ⲁⲩⲱ ⲡ ⲉ ⲧ ⲡⲁⲣⲁⲅⲉ ϩⲛ ⲧ ⲟⲓⲕⲟⲩⲙⲉ ⲛⲏ ⲧⲏⲣ︤ ⲥ︥ ⲛ̄ ϩⲁϩ ⲛ ⲥⲟⲡ` ϩⲛ ⲟⲩ ϩⲱⲡ` ⲛ ⲟⲩ ⲟⲉⲓϣ ⲛⲓⲙ · ⲁⲩⲱ ⲙⲙⲏⲛⲉ ⲙⲙⲏⲛⲉ ⲉⲧⲉ ⲡ ⲛ̄ⲟⲩⲧⲉ ⲡⲉ ⲁ ϥ ϭⲱϣⲧ ϩⲱ ⲱ ⲛ ⲉ [ϩ] ⲣⲁⲓ ⲉ ϫⲱ ⲛ ⲛ ⲟⲩⲟ ⲉⲓϣ ϩⲛ ⲟⲩ ϩⲱⲡ ⲁⲩⲱ ⲁ ϥ ⲡⲁⲣⲁⲅⲉ ⲛ ⲛⲉⲛ ⲥⲩⲛⲁⲅⲱⲅⲏ ⲛ ϩⲁϩ ⲛ ⲥⲟⲡ ⲉ ϥ ⲟⲩⲟⲛ︤ϩ︥ ⲁⲛ ⲉ ⲗⲁⲁⲩ ⲛ ⲣⲱ ⲙ ⲉ ⲟⲩⲧⲉ ϩⲟⲟⲩⲧ ⲟⲩⲧ ⲉ ⲥϩⲓⲙⲉ ⲉⲓⲙⲏ ⲧⲓ ⲛⲉϥ ⲁⲅⲅⲉ ⲗⲟⲥ ⲙⲁⲩⲁⲁ ⲩ · ⲁⲩⲱ ⲉⲩⲉ ϫⲟ ⲟ ⲥ ϫⲉ ϩⲙ ⲡⲉ ⲟⲩⲟⲉⲓϣ ⲉ ⲧ ⲙⲙⲁⲩ ⲁ ϥ ⲛⲟⲩ ϭⲥ ⲉⲣⲟ ⲛ ⲉⲙⲁ ⲧⲉ ⲛϭⲓ ⲡ ϫⲟ ⲉⲓⲥ ϩⲛ ⲟⲩ ⲛⲟϭ ⲛ ⲟⲣⲅⲏ · ⲁⲩⲱ ⲁ ϥ ⲕⲧⲉ ⲡⲉϥ ϩⲟ ⲉⲃⲟⲗ ⲙⲙⲟ ⲛ ϩⲛ ⲟⲩ ϭⲱⲛⲧ ⲉ ⲛⲁϣⲱ ϥ ⲉ ⲧⲣⲉ ϥ ⲉⲓⲛⲉ ⲉ ϩ̣ⲣⲁⲓ ⲉϫⲱ ⲛ ⲛ ϩⲉⲛ̣ [ⲛⲟϭ ⲛ] ⲥⲁϩⲟ [ⲩ ⲙ] ⲛ ϩⲉⲛ ⲑⲗ̣ⲓ̣ⲯⲓⲥ ⲉ ⲩ ϩⲟⲟⲩ ⲙⲛ̣ ϩⲉⲛ ⲡⲓⲣⲁⲥⲙⲟ̣ⲥ̣ ⲉ ⲩ ⲛⲁϣⲧ ϫⲉ ⲁ ⲛ ⲣ̂ ⲛⲟⲃⲉ ⲉ ⲣⲟ ϥ · ϩⲙ ⲡ ⲧⲣⲉ ϥ ⲉⲓ ⲉϩⲣⲁⲓ ⲉϫⲱ ⲛ ⲛ ⲑ ⲉ ⲛ ⲟⲩ ⲙⲟⲩ̣ⲓ̣ ⲉ ϥ ⲧⲱⲣⲡ ⲉ ϥ ⲗϩⲏⲙ ⲛϭⲓ ⲡ ⲥⲁ ⲧⲁ [ⲛ] ⲁⲥ · ⲁⲩⲱ ⲁ ϥ ⲡⲗⲏⲅⲉ ⲛ ⲛ ⲉⲧ ⲟⲓ̈ ⲛⲧⲟ ⲟⲧ ⲛ · ⲁⲩⲱ ⲟ ⲛ ⲉⲩⲉ ϫⲟⲟ ⲥ ϫⲉ ⲛⲧⲉⲣ ⲛ ⲙⲉ̣ ⲧⲁⲛⲟⲉⲓ ϩⲛ ⲟⲩ ⲑⲙⲕⲟ ⲉ ⲛⲁ ϣⲱ ϥ ϩⲛ︥ ⲟⲩ ϩⲕⲟ ⲙⲛ︥ ⲟⲩ ⲉⲓ ⲃⲉ ⲙⲛ ⲟⲩ ⲣⲓ ⲙⲉ ϩ︤ⲛ︥ ϩⲉⲛ ⲣⲙ̣ ⲉⲓⲟⲟⲩⲉ ⲉϫⲛ ϩⲩⲡⲟⲕⲣⲓⲥⲓⲥ̣ ⲁ ϥ ⲕⲧⲟ ⲙ ⲡⲉϥ ϩⲟ ⲉⲃⲟⲗ ⲙⲙⲟ ⲛ ⲛϭⲓ ⲡ ⲛⲟⲩ [ⲧⲉ] ⲁⲩⲱ ⲁ ϥ ⲕⲧⲟ ⲛ̄ ⲧⲉϥ̣ ⲟⲣⲅⲏ [ⲉ ⲡⲁϩⲟ] ⲩ ⲉ̣ ⲧ̣ⲙ̣ [ⲧⲣⲉ ϥ] ⲕ̣ⲟⲗⲁⲍ̣ⲉ ⲙ̣ⲙⲟ ⲛ̣ ϩ̣ⲛ̣ ϩⲉⲛ ⲛ̣ⲟϭ ⲙ ⲡⲓⲣⲁⲥ ⲙⲟⲥ ⲉ ⲩ ϩⲟⲟ ⲩ ⲁⲩⲱ ⲡ ⲥⲁϩⲟⲩ ⲧⲏⲣ ϥ ⲁ ϥ ϥⲓ ⲧ ϥ ⲉⲃⲟⲗ ϩⲓϫⲱ ⲛ ⲁⲩⲱ ⲁ ϥ ⲛⲁ ⲛⲁ ⲛ ϩⲛ ⲟⲩ ⲛⲟϭ ⲛ ⲛⲁ · ⲁⲩⲱ ⲁ ϥ ⲥⲙⲟⲩ ⲉⲣⲟ ⲛ ϩⲛ ⲟⲩ ⲛ ⲟ̣ ϭ ⲛ ⲥⲙⲟⲩ ϩⲙ ⲡ ⲧⲣ ⲉ ϥ ⲉⲓⲛⲉ ⲛ ⲧⲉϥ ϭⲓϫ ⲉϩⲣⲁⲓ ⲉϫ ⲱ ⳯ ϩⲛ ⲟⲩ ϭⲉⲣⲱⲃ ϩⲛ ⲟⲩ ⲙⲛⲧ ϣⲁⲛ ϩⲧⲏ ϥ · ⲉ ⲁ ϥ ⲡⲁⲥⲧ ⲛ ⲉⲩ ⲧ︤ⲃ︥ⲃⲟ ⲕⲁ ⲧⲁ ⲑ ⲉ ⲉⲧ ⲥⲏϩ ϫⲉ ϯ ⲛⲁ ⲉⲓⲛⲉ ⲛ ⲧⲁ ϭⲓϫ ⲉϩⲣⲁⲓ̈ ⲉϫⲱ ⲛⲧ ⲁ ⲡⲁ ⲥⲧ ⲉ ⲉ ⲩ ⲧⲃⲃⲟ · ⲁⲩⲱ ⲟⲛ ⲉ ⲁ ϥ ϥⲓ ⲉⲃⲟⲗ ⲛϩⲏ [ⲧ] ⲛ ⲛ ϩⲉⲛ ⲣⲱ ⲙⲉ ⲙ ⲡⲟⲛⲏ ⲣⲟⲥ · ⲁⲩ [ⲩ] ⲱ ⲛ ⲣⲉϥ ⲣ ⲛⲟⲃⲉ ⲡⲁⲣⲁ ⲣⲱⲙⲉ ⲛⲓⲙ ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ϯ ⲛⲁ ⲧⲁⲕⲟ ⲇⲉ ⲛ ⲛ ⲉⲧ ⲟ ⲛ ⲁⲧ ⲥⲱⲧⲙ · ⲁⲩⲱ ϯ ⲛⲁ ϥⲓ ⲛ ⲛ ⲁ ⲛⲟⲙⲟⲥ ⲧⲏ ⲣ ⲟⲩ ⲛϩⲏⲧ ⲉ ⲙ︤ⲛ︥ ⲛ ϫⲁⲥⲓ ϩⲏ ⲧ ⲧⲏⲣ ⲟⲩ · ⲛⲧ ⲁ ⲥⲙⲓⲛⲉ ⲛⲉ ⲛ ⲛⲟⲩ ⲣⲉϥ ϯ ϩⲁⲡ ⲛ ⲑ ⲉ ⲛ ϣⲟ ⲣ︤ⲡ︥ · ⲁⲩⲱ ⲛⲟⲩ ⲣⲉϥ ϫⲓ ϣⲟ ϫⲛⲉ ⲛ ⲑ ⲉ ⲛ ⲧⲉ ϩⲟⲩⲉⲓⲧⲉ · ⲁⲩⲱ ⲉⲩⲉ ϫⲟ ⲟ ⲥ ϫⲉ ⲧⲁⲓ̈ ⲧⲉ ⲑ ⲉ ⲉⲛⲧ ⲁ ϥ ⲁⲁ ⲥ ⲛⲁ ⲛ ⲛ̄ϭⲓ ⲡ ⲛⲟⲩ ⲧⲉ ϫⲉ ⲁⲛⲟⲛ ⲛⲉϥ ϩⲙϩⲁⲗ · ⲁⲩⲱ ⲉ ⲁ ϥ ⲡⲁⲓ ⲇⲉⲩⲉ ⲙⲙⲟ ⲛ ϩ︤ⲛ︥ ⲟⲩ ⲛⲁ ⲛ̄ϭⲓ ⲡ ϫⲟⲉⲓⲥ · ⲁⲩ ⲱ ⲁ ϥ ϫⲡⲓⲟ ⲛ` ϩⲛ ⲟⲩ ⲙ︤ⲛ︦ⲧ︥ ϣⲁⲛ ϩⲧⲏ ϥ ϫⲉ ⲁ ⲛⲟⲛ ⲛⲉϥ ϣⲏ ⲣⲉ · ⲛ̄ⲧⲟϥ ⲡⲉ ⲡⲉⲛ ⲉ [ⲓⲱ] ⲧ · ⲁⲩⲱ ⲛ ⲉⲧ ϥⲓ ⲏ ⲛ ⲉⲧ ⲛⲁ ϥⲓ ⲙ̄ ⲡ ⲣⲟⲟⲩϣ ⲧⲉ ⲛⲟⲩ ⲏ ⲛⲧⲟϥ ⲙ ⲡⲉ ⲟⲩⲟⲉⲓϣ ⲉⲧ ⲙⲙⲁⲩ ⲛ ⲛ ϣⲁϫⲉ ⲧⲏⲣ ⲟⲩ ⲉⲧ ⲥⲏϩ ϩⲙ ⲡⲓ ϫⲱⲱⲙⲉ ⲉⲩ ⲉ ⲟⲩⲱϣⲃ ⲛ ⲥⲉ ϫⲟⲟ ⲥ ϫⲉ Ϥ ⲥϩⲟⲩⲟⲣⲧ ⲛ ϭⲓ ⲡ ⲉⲧ ⲛⲁ ϫⲟ ⲟ ⲥ ϫⲉ ϩⲉⲛ ⲉ ⲡⲣⲁ` ⲛⲉ ⲛⲉⲓ̈ ϣⲁϫⲉ ⲏ ⲛ ⲥⲁ ϩⲟⲩ · ⲏ ⲛ ⲥⲙⲟ ⲩ · ⲉⲧⲉⲣⲉ ⲡⲁⲓ̈ ϫⲱ ⲙⲙⲟ ⲟⲩ ⲁⲩⲱ ϫⲉ ⲛ ⲥⲉ ⲛⲁ ⲉⲓ ⲁⲛ ⲉϩⲣ ⲁⲓ̈ ⲉϫⲛ ⲗⲁⲁⲩ ⲕⲁ ⲧⲁ ⲑ ⲉ ⲛⲧⲟϥ ⲉⲧ ϥ ϫⲱ ⲙⲙⲟ ⲥ · ⲉⲩⲉ ⲉⲓ ⲉϩⲣⲁⲓ ⲉϫⲱ ⲟⲩ ϩ̣ⲙ ⲡⲉ ⲟⲩⲟⲉ̣ⲓ̣ϣ ⲉⲧ ⲙ [ⲙⲁⲩ ⲏ] ⲛ̄ⲧⲟϥ ⲧⲉⲛ̣ [ⲟⲩ] ⲛ̄ϭⲓ ⲛⲉⲓ̈ ⲥⲁϩⲟⲩ ⲧⲏⲣ ⲟⲩ · ⲁⲩⲱ ⲉⲩⲉ ϫⲟⲟ ⲥ ϫⲉ ⲛ ⲉⲧ ⲟ ⲇⲉ ⲛ ⲁⲧ ⲛⲁϩⲧⲉ ϫⲉ ⲁ ⲡ ϫⲟⲉⲓⲥ ⲉⲓⲣⲉ ⲛ ⲛⲁⲓ ⲧⲏⲣ ⲟⲩ ⲛ︤ⲙ︥ⲙⲁ ⲛ ⲉ ⲩ ⲙⲟⲟⲩⲧ · ⲁⲩⲱ ⲉ ⲩ ⲟ` ⲛ̄ ϣⲙⲙⲟ ⲉ ⲡ ⲉⲛⲧ ⲁ ϥ ⲧⲁ ⲙⲓⲟ ⲟⲩ · ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ⲡ ⲛⲟⲩⲧⲉ ⲡⲁ ⲛ ⲉⲧ ⲙⲟⲟⲩⲧ ⲁⲛ ⲡⲉ ⲁⲗⲗⲁ ⲡⲁ ⲛ ⲉⲧ ⲟⲛϩ̣ ⲡⲉ · ⲟⲩ ϩⲱ ⲱ ϥ ⲡⲉ ϫⲉ ⲡ ⲛⲟ ⲩ ⲧⲉ ⲡⲁ ⲛ ⲉⲧ ⲙⲟⲟⲩⲧ ⲁⲛ ⲡⲉ ⲁⲗⲗⲁ ⲡⲁ ⲛ ⲉ ⲧ ⲟⲛϩ ⲡⲉ · ⲟⲩⲕ ⲟⲩⲛ ⲛ ⲉⲛ ⲧ ⲁ ⲩ ⲙⲟⲩ ⲧⲏ ⲣ ⲟⲩ ⲥⲉ ⲟ ⲛ ϣⲙ ⲙⲟ` ⲉ ⲡ ⲛⲟⲩ ⲧ ⲉ · ⲏ̂ ⲛ ⲉⲧ ⲟⲛ︤ϩ︥ ⲥⲉ ⲏⲡ ⲧⲏⲣ ⲟⲩ ⲉ [ⲡ ⲛⲟⲩ] ⲧⲉ · [ⲉ] ϣ̣ϫⲉ ⲡ ⲛⲟⲩ ⲧⲉ ⲡⲁ ⲛ ⲉⲧ ⲟ ⲛϩ ⲙⲁⲩⲁⲁ ⲩ ⲡⲉ ⲡⲁ ⲛ ⲉⲧ ⲙⲟ ⲟⲩⲧ ⲁⲛ ⲛⲧⲟ ⲟⲩ ⲡⲉ · ⲉⲓ̈ⲉ ⲛ ⲁϣ ⲛ ϩⲉ ⲁ ϥ ϫⲟⲟ ⲥ ⲛ̄ϭⲓ ⲡ ⲁ ⲡⲟⲥⲧⲟⲗⲟⲥ ϫⲉ ⲙ︤ⲛ︥ ⲗⲁⲁⲩ ⲙ̄ ⲙⲟ ⲛ ⲛⲁ ⲱⲛϩ ⲛⲁ ϥ · ⲁⲩⲱ ⲙⲛ ⲗⲁⲁⲩ ⲙⲙⲟ ⲛ ⲛⲁ ⲙⲟⲩ ⲛⲁ ϥ · ⲉ ϣⲱⲡⲉ ⲅⲁⲣ ⲉⲛϣ̣ⲁⲛ ⲱⲛϩ ⲛ̄ ⲛⲁ ⲱⲛϩ ⲙ̄ [ⲡ] ϫⲟⲉⲓⲥ · ⲉ ϣⲱⲡⲉ ⲟⲛ ⲉⲛϣⲁⲛ ⲙⲟⲩ ⲉ ⲛ ⲛⲁ ⲙⲟⲩ ⲙ ⲡ ϫⲟⲉⲓⲥ · ⲉ ϣⲱⲡⲉ ϭⲉ ⲉⲛ ϣⲁⲛ ⲱⲛϩ ⲉ ϣⲱⲡⲉ [ⲉ] ⲛϣⲁⲛ ⲙⲟⲩ ⲁⲛⲟⲛ ⲛⲁ ⲡ ϫⲟⲉⲓⲥ · ⲉⲧⲃⲉ ⲡⲁⲓ̈ ⲅⲁⲣ ⲁ ⲡⲉ ⲭ︦ⲥ︦ ⲙⲟⲩ ⲁ ϥ ⲱⲛ︤ϩ︥ ϫⲉ ⲉϥ ⲉ ⲣ̂ ϫⲟⲉⲓⲥ ⲉ ⲡ ⲉⲧ ⲙⲟⲟⲩⲧ ⲧ ⲙⲛ ⲛ ⲉⲧ ⲟⲛϩ · ⲉ ⲧⲃⲉ ⲡⲁⲓ̈ ϩ︤ⲙ︥ ⲡ ⲧⲣⲉ ϥ ϫⲟⲟ ⲥ ϫⲉ ⲡ ⲛⲟⲩⲧⲉ ⲡⲁ ⲛ ⲉⲧ ⲙⲟ ⲟⲩⲧ ⲁⲛ ⲡⲉ ⲁⲗⲗⲁ ⲡⲁ ⲛ̣ ⲉ ⲧ ⲟⲛϩ ⲡⲉ · ⲉ ϥ ϫⲱ ⲙⲙⲟ ⲥ ϫⲉ ⲡ ⲛⲟⲩⲧⲉ ⲡⲁ ⲛ ⲉⲧ ⲙⲟ ⲟⲩⲧ ⲁⲛ ⲡⲉ ϩⲛ ⲧ ⲡⲟⲣⲛⲓⲁ · ⲙ︤ⲛ︥ ⲡ ⲥⲱⲱϥ · ⲙⲛ ⲡ ϫⲓⲟⲩⲉ · ⲙⲛ ⲡ ϭⲟⲗ · ⲙⲛ ⲡ ⲁⲛⲁϣ ⲛ̄ ⲛⲟⲩϫ · ⲙⲛ ⲡ ⲙⲓϣⲉ · ⲙⲛ ⲡ ϯ ⲧⲱⲛ ⲙⲛ ⲡ ⲕⲱϩ · ⲙⲛ ⲡ ⲙⲟⲥⲧⲉ · ⲙⲛ ⲧ ⲙⲛⲧ ϫⲁ ϫⲉ ⲙⲛ ⲧ ⲙⲛ ⲧ ⲁⲡⲓⲥⲧⲟⲥ · ⲙⲛ ϩⲱⲃ ⲛⲓⲙ ⲙ ⲡⲟⲛⲏⲣⲟⲛ · ⲁⲩⲱ ⲧⲁⲓ̈ ⲧⲉ ⲑ ⲉ [ⲉ] ⲛⲧ ⲁ ϥ ϫⲟ ⲟ ⲥ ϩ︤ⲛ︥ ⲛⲉϥ ϣⲁϫⲉ ⲛ̄ϭⲓ ⲡ ϫⲟⲉⲓⲥ ⲓ︦ⲥ︦ ϫⲉ ⲡ ⲛⲟⲩⲧⲉ ⲡⲁ ⲛ ⲉⲧ ⲙⲟ ⲟⲩⲧ ⲁⲛ ⲡⲉ · ⲁⲗⲗⲁ ⲡⲁ ⲛ ⲉⲧ ⲟⲛ︤ϩ︥ ⲡⲉ ϩ︤ⲙ︥ ⲡ ⲧ︤ⲃ︥ⲃⲟ · ⲙ︤ⲛ︥ ⲧ ⲙ︤ⲛ︦ⲧ︥ ⲡⲁⲣ ⲑⲉⲛⲟⲥ · ⲙ︤ⲛ︥ ⲧ ⲙ︤ⲛ︦ⲧ︥ ϣⲁⲩ · ⲙⲛ ⲧ ⲇⲓⲕⲁⲓ ⲟⲥⲩⲛⲏ · ⲙ︤ⲛ︥ ⲧ ⲙⲉ` · ⲙ︤ⲛ︥ ϩⲱⲃ ⲛⲓⲙ ⲛ̄ ⲁⲅⲁⲑⲟ ⲛ · ⲁ ⲩⲱ ⲛ ⲉⲧ ⲛⲁ ⲁϩⲉ ⲣⲁⲧ ⲟⲩ ⲉ ϫⲛ ⲛ̄ ϣⲁϫⲉ ⲙ̄ ⲡⲉⲓ̈ ϫⲱⲱ ⲙⲉ · ⲉ ⲧⲣⲉ ⲩ ϥ ⲓ ⲙ ⲡⲉⲩ ⲣⲟ ⲟⲩϣ ϩ︤ⲙ︥ ⲡⲉ ⲟⲩⲟⲉⲓϣ ⲉ ⲧ︤ ⲙ︥ⲙⲁⲩ · ⲏ̂ ⲛ̄ ⲧⲟϥ ⲧⲉⲛⲟⲩ · ⲉⲩⲉ ⲟⲩⲱϣ︤ⲃ︥ ⲛ̄ ⲥⲉ ϫⲟⲟ ⲥ ϫⲉ ⲡ ⲛⲟⲩⲧⲉ ⲡ ⲛⲟⲩⲧⲉ ⲟⲩ ⲟⲛ ⲛⲓⲙ ⲉⲧ ⲛⲁ ϩⲱⲡ ⲛ̄ ⲛ̄ ϣⲁ ϫⲉ ⲙ ⲡⲉⲓ̈ ϫⲱ ⲱⲙⲉ · ⲏ̂ ⲛ ⲥⲉ ⲥⲕⲁⲛⲇⲁⲗⲓⲍⲉ ⲛ̄ ⲟⲩⲁ ⲉⲃⲟⲗ ϩ︤ⲛ︥ ⲛⲉⲓ̈ ϣⲁϫⲉ ⲧⲏⲣ ⲟⲩ · ⲉⲣⲉ ⲡ ϫⲟⲉⲓⲥ ⲉⲓⲛⲉ ⲉϩⲣⲁⲓ̈ ⲉϫⲱ ⲟⲩ ⲙ̄ ⲡ ⲥⲁϩⲟⲩ ⲧⲏ ⲣ︤ ϥ︥ ⲉⲧ ⲥⲏϩ ϩⲛ ⲛⲉ ⲅⲣⲁⲫⲏ ⲧⲏ ⲣ ⲟⲩ · ⲁⲩⲱ ⲉ ⲧ ⲥⲏϩ ϩ︤ⲙ︥ ⲡⲉⲓ̈ ϫ ⲱ ⲱⲙⲉ ⲉ ⲩ ϣⲟ ⲟⲡ ϩⲓϫ︤ⲙ︥ ⲡ ⲕⲁϩ · ⲁⲩⲱ ⲉⲣⲉ ⲡ ϫⲟ ⲉⲓⲥ ⲙⲟⲩⲣ ⲛ̄ ⲧ ⲟⲣⲅⲏ ⲙ̄ ⲡⲉϥ ϭⲱⲛ︤ⲧ︥ ⲉϩⲟⲩⲛ ⲉⲣⲟ ⲟⲩ ϩ︤ⲙ︥ ⲡⲉ ϩⲟⲟⲩ ⲛ̄ ⲧ ⲟⲣ ⲅⲏ ⲛ︤ ϥ︥ ⲛⲟϫ ⲟⲩ ⲉϩⲣⲁⲓ̈ ⲉ ⲧⲉ ϩⲣ ⲱ ⲛ̄ ⲕⲱϩ︤ⲧ︥ ⲉⲧ ⲙⲟⲩϩ ϩ︤ⲛ︥ ⲟⲩ ⲛⲟϭ ⲛ̄ ⲥⲁⲧⲉ` ⲕⲁⲧⲁ ⲛⲉ ⲅⲣⲁ ⲫ ⲏ ` ϩⲉⲛ ⲣⲱ ⲙ ⲉ ⲉ ⲩ ⲛ̄ⲕⲟⲧ︤ⲕ︥ ⲁⲛ ⲥⲉ ⲛⲁ ⲥⲱ ⲧ ⲙ ϩ̣ⲛ ⲟⲩ ϭⲉⲡⲏ ⲉ ⲛ ⲉⲧ ⲙⲟⲩ ⲧⲉ ⲉⲣⲟ ⲟⲩ · ⲁⲩⲱ ⲛ ⲉⲧ ⲛ̄ⲕⲟ ⲧ︤ⲕ︥ ⲟⲛ ⲉⲕϣⲁ ⲛ ⲟⲩⲁϩⲙ ⲉⲕ ⲉ ⲣⲟ ⲟⲩ ⲉ ⲕ ⲱϣ ⲉⲃⲟⲗ ⲥⲉ ⲛⲁ ⲧⲱⲟⲩⲛ ϩⲁ ⲡ ϩⲓⲛⲏⲃ · ϩ ⲉⲛ ⲣⲉϥ ⲙⲟⲟⲩ ⲧ ⲇⲉ ⲛⲧⲟⲟⲩ ⲉ ⲩ ϩⲏⲡ ϩⲁ ⲡ ⲉ ⲥⲏⲧ ⲙ̄ ⲡ ⲕⲁϩ ⲏ ⲉ ⲩ ⲛⲏϫ ⲉⲃ ⲟ ⲗ ϩⲛ ⲛⲉ ⲙϩⲁⲁⲩ ⲛ ⲥⲉ ⲛⲁ ⲥⲱ ⲧ ⲙ ⲁⲛ ⲉⲩϣⲁⲛ ⲙⲟⲩⲧⲉ ⲉⲣⲟ ⲟⲩ ϩ︤ⲛ︥ ⲟⲩ ϭⲟⲙ ϩⲛ ϩⲉⲛ ⲙⲏⲏ ϣⲉ ⲛ̄ ϣⲁϫⲉ · ⲁⲗⲗⲁ ⲛⲁⲙⲉ ⲙⲟ ⲅⲓⲥ` ⲛ̄ ⲥⲉ ⲁⲓⲥⲑⲁ ⲛⲉ` ϩ︤ⲛ︥ ⲑ ⲁⲏ` ⲛ̄ ⲥⲁⲗⲡⲓⲅ︤ⲝ︥ ϩ︤ⲙ︥ ⲡⲉ ϩⲟⲟⲩ ⲉ ⲧ ⲟⲩ ⲛⲁ ⲥⲁⲗⲡⲓⲍⲉ ⲛⲧⲉ ⲛ ⲉⲧ ⲙⲟ ⲟⲩⲧ ⲧⲱⲟⲩ ⲛ ⲉ ⲩ ⲟ ⲛ̄ ⲁⲧ ⲧⲁ ⲕⲟ · ⲛ ⲧⲉⲓ̈ ϩ ⲉ ⲟⲛ ⲧⲉ ϩⲉ ⲛ ⲣⲱⲙⲉ ⲉ ⲩ ⲛⲏ ⲫⲉ ϩ︤ⲛ︥ ⲧⲉ ⲥⲡⲟⲩ ⲇⲏ ⲉⲃⲟⲗ ϩⲓ ⲧ ⲛ ⲧ ⲁⲓⲥⲑⲏⲥⲓⲥ · ⲙⲛ ⲧ ⲙ︤ⲛ︦ⲧ︥ ⲙⲁⲓ ⲛⲟⲩⲧⲉ ⲥⲉ ⲛⲁ ⲥⲱⲧⲙ ϩⲛ ⲟⲩ ϭⲉⲡⲏ̂ ⲉ ⲛ ϣⲁϫⲉ ⲉⲧ ⲟⲩ ⲁⲁⲃ ⲛ̄ⲧⲉ ⲡⲉⲛ ϫⲟⲉⲓⲥ ⲓ︦ⲥ︦ ⲉⲃ [ⲟⲗ] ϩⲓⲧ︤ⲛ︥ ⲛ ⲉⲧ ϯ ⲥⲃⲱ ⲛⲁ ⲩ ϩⲛ ⲑ ⲟⲧⲉ` ⲙ̄ ⲡ ϫⲟ ⲉⲓⲥ · ⲁⲩⲱ ⲛ ⲉ ⲧ ⲟⲩ ⲁⲙⲁϩⲧⲉ ⲙ̄ⲙⲟ ⲟⲩ ⲛ ⲟⲩ ⲕⲟⲩⲓ ϩⲓⲧⲛ ⲧ ⲃ ϣⲉ` ⲙⲛ ⲡ ⲧⲱⲙ ⲛ̄ ϩⲏⲧ · ⲛⲉⲓ ⲕⲟⲟⲩⲉ ⲟⲛ ⲉⲩ ϣⲁⲛ ϯ ⲥⲃⲱ ⲛⲁ ⲩ ⲛ ⲟⲩ ⲥⲟⲡ ⲁⲩⲱ ⲥⲛⲁⲩ ⲉ ⲃⲟⲗ ϩ︤ⲛ︥ ⲛⲉ ⲅⲣ ⲁ ⲫⲏ ϩⲓⲧⲛ ⲛ ⲉ ⲧ ⲣ ϩ︤ⲙ︥ⲙⲉ ⲙ̄ ⲙⲟ ⲟⲩ ⲥⲉ ⲛⲁ ⲥⲁϩⲱ ⲟⲩ ⲉⲃ ⲟ ⲗ
ⲉ ⲧⲃⲉ ⲡⲁⲓ̈ ⲙ̣︤ⲛ̣︥ ⲟⲩⲥⲓⲁ ϭⲉ ⲛⲁ ϣⲱϫ︤ⲡ̣︥ ϩⲁ ⲛ̣ ⲉ ϥ ⲛⲟⲃⲉ ϫⲉ ⲛ̄ⲛ̣ⲉ ϥ ⲙ̣ⲉⲧⲁⲛⲟⲉⲓ ⲁ̣ϣ̣ ⲧⲉ ⲧ ⲙⲉⲧⲁ ⲛⲟⲓⲁ ⲛ̄ⲥⲁ ⲧⲣⲉ ⲛ ⲥⲁϩⲱ ⲛ ⲉⲃⲟⲗ ⲛ̄ ⲕⲣⲟϥ ⲛⲓⲙ ϩⲓ ⲙⲛ︦ⲧ︥ ⲁⲧ ⲥⲱⲧ︤ ⲙ̣︥ ⲛⲓⲙ ⲧ ⲛⲟⲩⲛⲉ ⲛ ϩⲱⲃ ⲛⲓⲙ ⲉ ϥ ϩⲟⲟⲩ · ⲛ̣ⲁⲓ̈ ⲇⲉ ⲙ︤ⲛ︥ ⲛ ⲉⲧ ⲧ︤ⲛ︥ⲧ ⲱ ⳯ ⲉⲣⲟ ⲟⲩ ⲧⲏⲣ ⲟⲩ · ⲛ ⲉⲧ ⲱϣ ⲙ̄ⲙⲟ ⲟⲩ ⲙ︤ⲛ︥ ⲛ ⲉⲧ ⲥⲱ ⲧ︤ⲙ︥ ⲉⲣⲟ ⲟⲩ · ⲏ̣̂ ⲛ ⲉⲧ ϯ ⲥⲃⲱ ⲛ̄ ϩⲉⲛ ⲕⲟⲟⲩⲉ ⲛ̄ ϩⲏⲧ ⲟⲩ · ⲁⲩⲱ ⲛ̄ⲧⲟⲟⲩ ⲉ ⲩ ⲡ̣ⲁ ⲣⲁⲃⲁ ⲙ̄ⲙⲟ ⲟⲩ ⲧⲏⲣ ⲟⲩ · ⲛ̣ⲁⲓ̈ ⲛ̄ ⲧⲉⲓ̈ ⲙ̣ⲓⲛⲉ ⲉϣⲱⲡⲉ ⲉ ⲩ ϩⲟⲟⲩⲧ ⲛ̣ⲉ · ⲉ ϣⲱⲡⲉ ⲉ ⲩ ⲥϩⲓ ⲙⲉ ⲧⲉ⳿ ⲉ ⲩ̣ [ⲃ̣ⲱ̣] ϣ̣ ⲙ̄ⲙⲟ ⲟⲩ [ⲙ] ⲁ̣ⲩ ⲁⲁ ⲩ · ⲁⲩⲱ ⲉ ⲩ ⲥ ⲁ ϩⲟⲩ ⲛ̄ ⲧⲉⲩ ⲯⲩ ⲭⲏ ⲙ̄ⲙⲓⲛⲙ̄ⲙⲟ ⲟⲩ · ⲉⲧⲃⲉ ⲡ ⲁⲓ̈ ⲥⲉ ⲥϩⲟⲩⲟ ⲣ︤ⲧ︥ ⲛ̄ϭⲓ ⲟⲩⲟⲛ ⲛⲓⲙ ⲉⲧ ⲱϣ ϩⲣⲁⲓ̈ ϩ︤ⲛ︥ ⲛⲉ ⲅⲣⲁ ⲫⲏ ⲧⲏⲣ ⲟⲩ ⲙ̄ ⲡ ϫⲟⲉⲓⲥ · ⲉ ⲩ ⲉⲓⲣⲉ ⲛ̄ ϩⲉⲛ ⲡ ⲟ ⲣ ⲛⲉⲓ ⲁ ⲙ︤ⲛ︥ ϩⲉⲛ ϫⲱϩ︤ⲙ︥ ⲙ︤ⲛ︥ ϩⲉⲛ ⲥⲱⲱ ϥ ⲙ︤ⲛ︥ ϩⲉⲛ ϫⲓⲟⲩⲉ ⲙ︤ⲛ︥ ϩⲉⲛ ϭⲟⲗ ⲙ︤ⲛ︥ ϩⲉⲛ ⲁⲛⲁϣ ⲛ̄ ⲛⲟⲩϫ · ⲁⲩⲱ ⲙ︤ⲛ︥ ⲟⲩ ⲙⲉⲧⲁ ⲛⲟⲉⲓ ⲉϩⲣⲁⲓ̈ ⲉ ϫ︤ⲛ︥ ⲧ ⲁⲕⲁⲑⲁⲣ ⲥⲓⲁ ⲙ︤ⲛ︥ ⲡ̣ ⲥⲱ ⲱϥ ⲉⲛⲧ ⲁ ⲩ ⲁ ⲁ ϥ · ⲛ̄ ϩⲟⲩⲟ ⲇ ⲉ ⲉ ⲡ̣ⲉ ϩⲟⲩⲟ ⲥⲉ ⲥϩⲟⲩⲟⲣ︤ⲧ︥ ⲛϭ̣ⲓ̣ ⲟⲩⲟⲛ ⲛⲓⲙ ⲉⲧ ⲛⲁ ⲥⲟⲟⲩ ⲧ︤ⲛ︥ ⲧⲟⲟⲧ ⲟⲩ ⲉⲃⲟⲗ ⲉ ⲛⲉⲩ ⲁⲅ ⲅⲉⲗⲓⲟⲛ ⲉⲧ ⲟⲩ ⲁⲁⲃ ⲛ̄ⲧⲉ ⲡⲉⲛ ϫⲟⲉⲓⲥ ⲓ︤ⲥ︥ ⲛ̄ ⲥⲉ ⲟⲩⲱⲛ ⲉⲣⲟ ⲟⲩ ϩⲣⲁⲓ̈ ϩ︤ⲛ︥ ⲛⲉⲩ ϭⲓϫ ⲉⲧ ⲙⲉϩ ⲛ̄ ⲥⲱⲱϥ ⲛⲓⲙ ϩⲓ ⲁⲕⲁⲑⲁⲣⲥⲓⲁ ⲛⲓⲙ · ⲉ ⲧⲣⲉ ⲩ ⲱϣ ϩⲣⲁⲓ̈ ⲛ̄ ϩⲏ ⲧ ⲟⲩ⳿ ⲉ ⲩ ϣⲟⲟⲡ ϩ︤ⲛ︥ ϩⲉⲛ ⲕⲣⲟϥ ⲉ ⲩ ⲟϣ · ⲙ︤ⲛ︥ ϩⲉⲛ ⲕⲱϩ · ⲙ︤ⲛ︥ ϩⲉⲛ ⲙⲟⲥⲧⲉ · ⲙ︤ⲛ︥ ϩⲉⲛ ⲙ︤ⲛ︦ⲧ︥ ⲃⲁ ⲃⲉ ⲣⲱⲙⲉ · ⲙ︤ⲛ︥ ϩⲱⲃ ⲛⲓⲙ ⲉ ϥ ϩ ⲟ ⲟⲩ ⲉ ⲡ̣ⲉ ϩⲟⲩⲟ ⲙ︤ⲛ︥ ϩⲉⲛ ⲛⲟⲃⲉ ⲉ ⲛⲁϣⲱ ⲟⲩ ⲉ ⲩ ϫⲓ ⲉϩⲟⲩⲛ ⲉ ⲡ ⲙⲟⲩ ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ⲟⲩⲛ̄ ⲛⲟⲃⲉ ⲉ ϥ ϫⲓ ⲉϩⲟⲩ ⲛ ⲉ ⲡ̣ ⲙ̣ⲟⲩ · ⲁⲩⲱ ⲙ̄ⲙ︤ⲛ̣̄ ⲑ̣ ⲉ ⲛ̣̄ ⲥⲟ ⲡ̣ⲥ ⲙ̄ ⲡ ⲛ̣ⲟⲩⲧⲉ ⲉϩⲣⲁⲓ̈ ⲉϫ︤ⲛ︥ ⲛ ⲉ ⲧ ⲉⲓⲣⲉ ⲙ̄ⲙⲟ ⲟⲩ ⲉ ⲧⲣⲉ ϥ ⲕ̣ⲁⲁ ⲩ ⲛ̣ⲁ ⲩ ⲉⲃⲟⲗ ⲉⲃ ⲟ ⲗ ϫⲉ ⲛ̄ ⲟⲩ ⲥⲟⲛ ⲁⲛ ⲡ̣ⲉ ⲟⲩⲇ̣ⲉ ⲛ̄ ⲥⲛⲁⲩ ⲁⲛ ⲛ̣ⲉ ⲛ ⲧ ⲁ ⲩ ⲉⲓⲣⲉ ⲙ̄ ⲡ̣ ϩ ⲱ ⲃ ⲉⲧ ϩⲟⲟⲩ ⲉ ⲡⲉ ϩⲟⲩⲟ⳿ ⲙ̄ ⲡ̣ⲉ ⲙ ⲧ ⲟ ⲉⲃⲟⲗ ⲙ̄ ⲡ ϫⲟⲉⲓⲥ · ⲉ ⲧⲃⲉ ⲡⲁⲓ̈ ϯ ϫⲱ ⲙ̄ⲙⲟ ⲥ ⲛ̣ⲏ ⲧ︤ⲛ︥ ⲛⲉ ⲥⲛⲏⲩ⳿ ϫⲉ ⲟⲩ ⲟⲛ ⲛⲓⲙ ⲉⲧ ⲱϣ ϩⲣⲁⲓ̈ ϩ︤ⲛ︥ ⲛ̄ ϫⲱⲱ ⲙⲉ ⲙ̄ ⲡ ϫⲟⲉⲓⲥ ⲁⲩⲱ ⲉⲧ ⲙⲉⲗ̣ⲉ ⲧⲁ ϩⲣⲁⲓ̈ ϩ︤ⲛ︥ ⲛ̄ ϣⲁ ϫⲉ ⲛ̄ ⲛⲉ ⲅⲣⲁⲫⲏ ⲙ̄ ⲡ ⲛⲟⲩⲧⲉ ⲉ ⲛ ⲥⲉ ⲧⲁⲗϭⲟ ⲙ̄ⲙⲟ ⲟⲩ ⲁⲛ ϩ︤ⲛ︥ ⲛⲉⲩ ϩ ⲃⲏⲩⲉ ⲙ̄ⲙⲓⲛ ⲙ̄ⲙⲟ ⲟⲩ · ⲛⲉ ⲥⲛⲏⲩ ⲛⲉ ⲙ̄ ⲡ̣ⲁⲓ̈ ⲉⲧ ⲧⲁⲕⲟ ⲙ̄ⲙⲟ ϥ ⲟⲩⲁⲁ ϥ ⲕⲁⲧⲁ ⲑ ⲉ ⲉⲧ ⲥⲏϩ · ⲉ ϣⲁ ⲣⲉ ⲡ̣ ⲣⲱⲙⲉ ⲧⲁ ⲕⲟ ϥ ϩ︤ⲛ︥ ⲟ᷍ⲩ ⲉⲓ ⲙⲏⲧⲓ ⲛ︤ ϥ︥ ϫⲓ ⲛ̄ ⲧ ⲃⲟⲧⲉ ⲉϩⲟⲩⲛ ⲉ ⲡⲉϥ ⲏⲓ̈ · ϫⲉ ⲕⲁⲥ ⲉϥⲉ ϣⲱ ⲡ̣ⲉ ⲛ̄ ⲃⲟⲧⲉ ⲙ̄ ⲡ̣ⲉ ⲙⲧⲟ̂ ⲉⲃⲟⲗ ⲙ̄ ⲡ ⲛⲟⲩⲧⲉ ϩ︤ⲛ︥ ⲟⲩ ⲛⲟϭ ⲛ̄ ⲧⲁⲕ ⲟ · ⲁϣ̣ ⲡⲉ ⲡ̣ⲉⲛ ⲏⲓ̈ ⲉⲓⲙⲏⲧⲓ ⲉ ⲧⲉⲛ ⲥⲩⲛⲁⲅⲱⲅⲏ · ⲁⲩⲱ ⲁⲛⲟⲛ ⲙ̄ ⲙⲓⲛⲙ̄ⲙⲟ ⲛ · ⲟⲩ ⲧⲉ ⲧ ⲃⲟⲧⲉ ⲉ ⲧ ⲛ ⲛⲁ ϫⲓⲧ︤ ⲥ︥ ⲉϩⲟⲩ ⲛ ⲉ ⲡⲉⲛ ⲏⲓ̈ · ⲉⲓ ⲙⲏⲧⲓ ⲉ ⲧ ⲡⲟⲣ ⲛⲓⲁ · ⲙ︤ⲛ︥ ⲡ̣ ⲥⲱ ⲱϥ · ⲙ︤ⲛ︥ ⲡ̣ ϫⲓⲟ ⲩ ⲉ ⲙ︤ⲛ︥ ⲡ̣ ϭⲟⲗ · ⲙ︤ⲛ︥ ϩⲱⲃ ⲛⲓⲙ ⲉ ϥ ϩⲟⲟⲩ · ⲛⲓⲙ ⲡ̣ ⲉ ⲡ̣ ⲥⲟⲛ ⲙ̄ ⲡ ⲉ ⲧ ⲧⲁⲕⲟ ⲙ̄ⲙⲟ ϥ ⲟⲩⲁⲁ ϥ · ⲉⲓⲙⲏ ⲧⲓ ⲉ ⲡ̣ ⲉⲧ ⲉⲓⲣⲉ⳿ ⲛ̄ ⲛⲁⲓ̈ ⲙ︤ⲛ︥ ϩⲉⲛ ⲕⲟⲟⲩⲉ ⲛⲁϣⲱ ⲟⲩ · ⲙ︤ⲛ︥ ⲡ ⲉⲛ ⲧ ⲁ ϥ ⲕⲱ ⲛⲁ ϥ ⲛ̄ ϣⲓ ⲥⲛⲁⲩ · ⲙ︤ⲛ︥ ⲟⲩ ⲙⲁϣⲉ ⲛ̄ ⲕⲣ ⲟ ϥ · ⲛⲓⲙ ⲡ̣ ⲉⲧ ⲧⲁⲕ ⲟ ⲙ̄ⲙⲟ ϥ ⲟⲩⲁⲁ ϥ ⲉⲓⲙⲏⲧⲓ ⲡ̣ ⲇⲁⲓ ⲙⲱⲛ ⲉⲧ ϩⲟⲟⲩ ⲡ ⲥⲁⲧⲁⲛⲁⲥ ⲡ ϣⲏⲣⲉ ⲙ̄ ⲡ ⲧⲁ ⲕⲟ · ⲡ ϫⲁϫⲉ ⲛ̄ ⲟⲩⲟⲛ ⲛⲓⲙ⳿ ⲉⲧ ⲙ̣ⲉ ⲙ̄ ⲡⲉⲛ ϫⲟ ⲉⲓⲥ ⲓ︤ⲥ︥ ⲡⲉ ⲭ︤ⲥ︥ ⲡ ϣⲏⲣⲉ ⲙ̄ ⲡ ⲛ ⲟ ⲩ ⲧ ⲉ · ϯ ϫⲱ ⲙ̄ ⲙ ⲟ ⲥ ⲛⲏ ⲧ︤ⲛ︥ ϫⲉ ⲛ̄ ⲑ ⲉ ⲉⲧⲉ ⲟⲩ ⲃⲟⲧⲉ ⲙ̄ ⲡ ϫⲟⲓ̈ⲥ ⲡ̣ⲉ ϣⲓ ⲥⲛⲁⲩ ⲁ ⲩⲱ ⲉ ⲛ ⲛⲁⲛ̣ⲉ ⲟⲩ ⲙ̣ⲁϣⲉ ⲁⲛ ⲛ̄ ⲕⲣⲟϥ ⲙ̄ ⲡⲉϥ ⲙ̄ⲧⲟ ⲉⲃⲟⲗ · ⲧⲁⲓ̈ ⲟⲛ ⲧⲉ ⲑ ⲉ ⲟⲩ ⲃⲟⲧⲉ ⲙ̄ ⲡ ⲛ ⲟ ⲩ ⲧⲉ ⲡ̣ⲉ ⲡ̣ ⲉⲧ ⲟ ⲛ̄ ϩⲏⲧ ⲥⲛⲁⲩ ϩⲛ ⲧⲉϥ ϩⲩⲡⲟ ⲙⲟⲛⲏ · ⲁⲩⲱ ⲛⲁⲛ̣ⲉ ⲟⲩ ⲣⲱ ⲙⲉ ⲁⲛ ⲛ̄ ⲕⲣⲟ ϥ ⲙ̄ ⲡⲉ ⲙⲧⲟ ⲉⲃ ⲟ ⲗ ⲙ̄ ⲡ ⲛⲟⲩⲧⲉ · ⲁⲩⲱ ⲙ︤ⲛ︥ ⲡ̣ ⲉⲧ ⲥϩⲟⲩⲟⲣ︤ ⲧ︥ ⲉ ⲡ̣ ⲉⲧ ⲥⲟⲡ︤ⲥ︥ ⲙ̄ ⲡ ⲛⲟⲩⲧⲉ ⲉ ϥ ⲟ̂ ⲛ̄ ⲁⲧ ⲥⲱⲧ︤ⲙ︥ ⲛ̄ⲥⲁ ⲡⲉϥ ⲛⲟ ⲙⲟⲥ · ⲉⲧⲃⲉ ⲡ ⲁⲓ̈ ⲉⲩϣⲁⲛ ⲡ̣︤ⲣ︤︥ ϣ̣︥ ⲛⲉⲩ ϭⲓϫ ⲉϩⲣⲁⲓ̈ ⲉⲣⲟ ϥ ϥ ⲛⲁ ⲕⲧⲉ ⲡⲉϥ ϩⲟ ⲉⲃⲟⲗ ⲙ̄ⲙⲟ ⲟⲩ · ⲁⲩⲱ ⲉⲩϣⲁⲛ ⲧⲁϣⲉ ⲛ̣ⲉⲩ ⲥⲟⲡⲥ̄ ⲛ︤ ϥ︥ ⲛⲁ ⲥⲱⲧ︤ⲙ︥ ⲁⲛ ⲉⲣⲟ ⲟⲩ ⲕⲁⲧⲁ ⲛⲉ ⲅⲣⲁⲫⲏ · ⲁ ⲛⲁⲩ ⲇⲉ ϫⲉ ⲉ ϣⲱⲡⲉ ⲁⲛⲟⲛ ⲛ̣ ⲉⲧ ⲟⲩ ⲣ̂ⲛⲟ ⲃⲉ ⲉⲣⲟ ⲛ · ⲉ ⲩ ϣⲗⲏⲗ ⲇⲉ ⲟⲛ ⲉⲣⲟ ⲛ ⲛ̄ ⲑ ⲉ ⲙ̄ ⲡ ⲛⲟⲩⲧⲉ · ϫⲉ ⲉ ⲛ ⲉ ⲧ︤ⲛ︥ ⲛⲁ ⲁ ⲡ̣ⲉⲭⲉ ⲛ̣̄ ⲛ ⲉⲧ ⲥⲟⲡ︤ⲥ︥ ⲙⲙⲟ ⲛ ⲉ ⲩ ⲛⲉϫ ⲕⲁϩ ⲉ ϩⲟⲩⲛ ϩ︤ⲙ︥ ⲡ̣ⲉⲛ ϩⲟ · ⲙⲏ̣ ϩ︤ⲛ︥ ⲟⲩ ϭⲱⲛ︤ⲧ︥ ⲛ̄ ⲧⲛ︥ ⲛⲁ ϭ ⲱⲛ︤ⲧ︥ ⲁⲛ · ⲁⲩⲱ ⲛ̄ ⲁϣ ⲛ̄ ϩⲉ ⲉ ⲛ︤ ϥ︥ ⲛⲁ ϭⲱⲛ︤ⲧ︥ ⲁⲛ ⲉⲣⲟ ⲛ ⲛ̄ϭⲓ ⲡ ⲛ ⲟ ⲩ ⲧⲉ ⲉ ⲛ ϣⲗⲏⲗ ⲉ ⲣⲟ ϥ · ⲁⲩⲱ ⲟⲛ ⲉ ⲛ ⲛⲟϭⲛⲉϭ ⲙ̄ⲙⲟ ϥ ϩⲣⲁⲓ̈ ϩ︤ⲛ︥ ⲛ̣ⲉⲛ ϩⲃⲏⲩⲉ ⲧ ⲏ ⲣ ⲟⲩ ⲉⲧ ϩⲟⲟⲩ · ⲧ︤ⲛ̣︥ ⲛⲁ ϫⲟⲟ ⲥ ⲇ ⲉ ϫⲉ ⲁ ϩⲁϩ ⲛ̄ ⲛ ⲉⲧ ⲟⲩⲁⲁⲃ ⲁ ⲡ̣ⲉⲭⲉ ⲛ̄ ⲛ ⲉⲧ ⲥⲱϣ ⲙ̄ⲙⲟ ⲟⲩ ⲉ ⲩ ⲛⲉϫ ⲕⲁϩ ⲉ ϩⲟⲩⲛ ⲉϩⲣⲁ ⲩ ⲁⲩⲱ ⲉ ⲁ ⲩ ⲙⲉⲩ ⲧ ϩⲁϩ ⲛ̄ ϩⲏⲧ ⲟⲩ ⲉ ⲩ ⲥⲙⲟⲩ ⲉⲣⲟ ⲟⲩ ⲉ ⲩ ⲱ̣ϣ̣ ⲉϩⲣ ⲁ ⲓ̈ ⲉ ⲡ ⲛⲟⲩⲧⲉ . ⲉ ⲧ︤ⲙ︥ ⲧⲣⲉ ϥ ⲱⲡ⳿ ⲉ ⲣⲟ ⲟⲩ ⲙ̣̄ ⲛ̣̄ ⲛⲟⲃⲉ ⲉⲛⲧ ⲁ ⲩ ⲁⲁ ⲩ ⲛⲁ ⲩ · ⲁⲗⲗⲁ ⲁⲛⲁⲩ ϩⲱ ⲱ ϥ ϫⲉ ⲁ ⲡ ⲛⲟⲩ ⲧⲉ ϫⲟⲟ ⲥ ⲉ ⲧⲣ ⲉ ⲩ ϫⲓ ⲕⲃⲁ ⲙ̄ⲙⲟ ⲟⲩ ⲛ̄ ⲟⲩⲏ ⲣ ⲁⲩⲱ ϫⲉ ⲉⲩⲉ ⲉⲓ ⲉϫⲱ ⲟⲩ ⲛ̄ ⲟⲩⲏⲣ ⲛ̄ϭⲓ ⲛ̣ⲉ ⲥⲛⲟⲟϥ ⲛ̄ ⲛ ⲉⲛⲧ ⲁ ⲩ ⲙⲟⲟⲩ ⲧ ⲟⲩ · ⲛ̄ ⲑ ⲉ ⲉⲛ ⲧ ⲁ ⲥⲟⲗⲟⲙⲱⲛ ⲛ ⲇⲓⲕⲁⲓⲟⲥ ϫⲓ ⲕⲃⲁ ⲙ̣̄ ⲡ̣ⲁⲓ̈ ⲉⲧ ⲙ ⲙⲁⲩ ⲉⲛⲧ ⲁ ϥ ⲛⲉϫ ⲕⲁϩ ⲉϩⲟ ⲩ ⲛ ϩⲙ̄ ⲡ ϩⲟ ⲙ̄ ⲡⲉϥ ⲉⲓⲱⲧ · ⲁⲩⲱ ⲛ̄ ⲑ ⲉ ⲉⲛⲧ ⲁ ϥ ϫⲟ ⲟ ⲥ ⲛ̄ϭⲓ ⲡⲉⲛ ϫⲟ ⲉⲓⲥ ⲓ︤ⲥ︥ ⲉ ⲧⲣⲉ ⲥⲛⲟϥ ⲛⲓⲙ ⲛ̄ ⲇⲓ ⲕⲁⲓⲟⲥ ⲉ ⲁ ⲩ ⲡⲁϩ ⲧ︤ ϥ︥ ⲉⲃⲟⲗ ϩⲓϫ︤ⲛ︥ ⲛ ⲕⲁϩ · ϫⲓⲙ̣ ⲡ̣ⲉ ⲥⲛⲟϥ ⲛ̄ ⲁⲃⲉⲗ ⲛ ⲇⲓⲕⲁⲓⲟⲥ ϣⲁ ϩⲣⲁⲓ̈ ⲉ ⲡ̣ⲉ ⲥⲛⲟϥ ⲛ̄ ⲍⲁⲭⲁⲣⲓⲁⲥ ⲡ̣ ϣ̣ⲏⲣⲉ ⲛ̄ ⲃⲁ ⲣⲁⲭⲓⲁⲥ ⲉⲓ̈ ⲉϩⲣ ⲁ ⲓ̈ ⲉϫⲛ̄ ⲛ̄ ⲣⲉϥ ϩⲱ ⲧ︤ⲃ︥ ⲉⲧ︤ ⲙ︥ⲙⲁⲩ · Ⲉ ⲧⲃⲉ ⲡⲁⲓ̈ ϯ ϫⲱ ⲙ̄ⲙⲟ ⲥ ⲛⲏ ⲧ︤ⲛ︥ ϫⲉ ⲕⲁⲧⲁ ⲑ ⲉ ⲉⲛ ⲧ ⲁ ⲩ ϩⲣⲟϣ ⲛ̄ ϩⲏⲧ ⲛ̄ϭⲓ ⲛ ⲉⲧ ⲟⲩⲁⲁⲃ ⲧⲏⲣ ⲟⲩ ⲉϩⲣⲁⲓ̈ ⲉϫ︤ⲛ︥ ⲛ ⲉⲧ ⲡ̣ⲏⲧ ⲛ̄ⲥⲱ ⲟⲩ ⲉ ⲩ ⲁⲡ̣ⲉⲭⲉ ⲙ̄ ⲙ̄ⲙⲟ ⲟⲩ ⲉ ⲩ ⲕⲱ ⲙ̄ ̄ⲡ̣ ⲙⲁ ⲛ̄ ⲧ ⲟⲣ ⲅⲏ ϩ︤ⲙ︥ ⲡⲉ ϩⲟ ⲟⲩ ⲛ̄ ⲧ ⲟⲣⲅⲏ ⲕⲁⲧⲁ ⲑ ⲉ ⲉⲧ ⲥⲏϩ · ⲁⲩⲱ ⲕ ⲁⲧⲁ ⲑ ⲉ ⲉⲛⲧ ⲁ ⲡⲁⲓ̈ ⲉⲧ︤ ⲙ︥ⲙⲁⲩ ⲛⲉϫ ⲕⲁϩ ⲉϩⲟⲩ ⲻ ϩ︤ⲙ︥ ⲡ ϩⲟ ⲙ̄ ⲡⲉⲛ ⲉⲓⲱⲧ ⲇⲁⲩⲉⲓⲇ · ⲉ ⲁ ϥ ϩⲣⲟϣ ⲛ̄ ϩⲏⲧ ⲉϩⲣⲁⲓ̈ ⲉ ϫⲱ ϥ ϣⲁ ⲡⲉ ϩ ⲟ ⲟⲩ ⲉⲛⲧ ⲁ ϥ ⲧ ⲁ ⲁ ϥ ⲉ ⲧⲟⲟⲧ︤ ϥ︥ ⲙ̄ ⲡⲉϥ ϣⲏⲣⲉ ⲉ ⲧⲣⲉ ϥ ϫⲓ ⲕⲃⲁ ⲙ̄ⲙⲟ ϥ ϩ︤ⲛ︥ ⲟⲩ ϩⲁⲡ ⲙ̄ ⲙⲉ ϫⲉ ⲙ̄ ⲡⲉ ϥ ⲙⲉⲧⲁⲛⲟ ⲉⲓ · ⲧⲁⲓ̈ ⲟⲛ ⲧⲉ ⲑ ⲉ ⲉⲧ︤ ϥ︥ ϩⲟⲣ︤ϣ︥ ⲛ̄ ϩⲏⲧ ⲛ̄ϭⲓ ⲡ ⲛ ⲟ ⲩ ⲧⲉ ⲉϩⲣⲁⲓ̈ ⲉϫⲛ̄ ⲛ ⲉⲧ ⲣ̄ ⲛⲟⲃⲉ · ⲏ̣̇ ⲛ ⲉⲧ ⲛⲁ ⲣ̄ⲛ ⲁ ⲃⲉ ⲙ̄ ⲡⲉϥ ⲙ̄ⲧ ⲟ ⲉⲃⲟⲗ ϣⲁ ϩⲣⲁⲓ̈ ⲉ ⲧ ⲥⲩⲛⲧⲉⲗⲉⲓⲁ ⲙ︤ⲛ︥ ⲁⲓ̈ⲱⲛ · ⲁⲩⲱ ϩ︤ⲙ︥ ⲡⲉ ϩⲟⲟⲩ ⲉ ⲧ︤ ϥ︥ ⲛⲁ ϫⲓ ⲕⲃⲁ ⲙ̄ⲙⲟ ⲛ ϩ︤ⲛ︥ ϩⲉⲛ ⲛⲟϭ ⲛ̄ ⲧⲓⲙⲱ ⲣⲓⲁ ϩⲣⲁⲓ̈ ϩ︤ⲛ︥ ⲧⲉ ϩⲣⲱ ⲛ̄ ⲕⲱϩ︤ⲧ︥ ⲉⲧ ⲙⲟⲩϩ⳿ ⲉⲃⲟⲗ ϩⲓⲧⲟⲟⲧ︤ ϥ︥ ⲙ̄ ⲡⲉϥ ϣⲏⲣⲉ ⲉ ⲧ ⲟⲩⲁⲁⲃ ⲓ︤ⲥ︥ · ⲡⲁⲓ̈ ⲉⲛⲧ ⲁ ⲡⲉϥ ⲉ ⲓⲱⲧ ϯ ⲛⲁ ϥ ⲛ̄ ⲧ ⲉⲝⲟⲩ ⲥⲓⲁ ⲉ ⲧⲣⲉ ϥ ⲉⲓⲣⲉ ⲛ̄ ⲧⲉ ⲕⲣⲓⲥⲓⲥ · ⲕⲁⲧⲁ ⲑ ⲉ ⲉⲧ ⲥ ⲏϩ ϫⲉ ⲡ ⲉⲓⲱⲧ ⲛⲁ ⲕⲣⲓⲛⲉ ⲁⲛ ⲛ̄ ⲗⲁ ⲁⲩ ⲁⲗⲗⲁ ⲧⲉ ⲕⲣⲓ ⲥⲓⲥ ⲧⲏⲣ︤ ⲥ︥ ⲁ ϥ ⲧ ⲁⲁ ⲥ ⲙ̄ ⲡ ϣⲏⲣⲉ ⲙ̄ ⲡⲱⲣ ⲧⲉⲛⲟⲩ ⲛⲉ ⲥⲛⲏⲩ ⲉ ⲧⲣⲉ ⲛⲉⲛ ϩⲏⲧ ϫⲓ ϥⲟ ϭ︤ⲥ︥ ⲉⲣⲟ ⲛ ϩ︤ⲛ︥ ⲧ ⲙ︤ⲛ︦ⲧ︥ ⲁⲧ ϩⲏⲧ ⲛ̄ ⲑ ⲉ ⲛ̄ ϩⲉⲛ ϣⲏ ⲣ ⲉ ϣⲏⲙ ⲛ̄ ⲁⲧ ⲥⲱⲧ︤ⲙ︥ ⲉⲣⲉ ⲡ ϭⲉⲣⲱⲃ ⲙ︤ⲛ︥ ⲧⲉ ⲥⲃⲱ ⲟⲩⲏⲩ ⲙ̄ⲙⲟ ⲟⲩ ⲕⲁⲧⲁ ⲑ ⲉ ⲉⲧ ⲥⲏϩ · ⲁⲗⲗ ⲁ ⲛ̄ ⲑ ⲉ ⲉⲧⲉ ϣⲁⲣ ⲉ ⲟⲩ ⲉⲓⲱⲧ ⲡⲁⲓ ⲇⲉⲩⲉ ⲙ̄ ⲡⲉϥ ϣⲏⲣⲉ ϩ︤ⲛ︥ ⲟⲩ ϭⲉⲣⲱⲃ · ⲉ ϥ ⲟⲩ ⲱϣ ⲉ ⲧⲟⲩϫⲉ ⲧⲉϥ ⲯⲩⲭⲏ ⲉ ⲃⲟⲗ ϩⲙ̄ ⲡ ⲙⲟⲩ ϫⲉ ϥ ⲙⲉ ⲙ̄ⲙⲟ ϥ ⲉⲙⲁⲧⲉ · ⲧⲁⲓ̈ ⲟⲛ ⲧⲉ ⲑ ⲉ ⲙⲁⲣ︤ ⲛ︥ ⲡⲁⲓ ⲇⲉⲩⲉ ⲙ̄ⲙⲟ ⲛ ϩ︤ⲛ︥ ⲧ ϩⲟⲧⲉ ⲛ̄ ⲧ ϭⲓⲛ ⲁϩⲉⲣⲁⲧ︤ ⲛ︥ ⲉ ⲡ ⲃⲏⲙⲁ ⲙ̄ ⲡ ϫ ⲟ ⲉⲓⲥ · ⲁⲩⲱ ⲙⲁ ⲣ︤ ⲛ︥ ϯ ⲥⲃⲱ ⲛⲁ ⲛ ⲉⲙⲁⲧⲉ ϩ︤ⲙ︥ ⲡ︤ ⲣ︥ ⲡ ⲙⲉⲉⲩⲉ ⲛ̄ ⲛ̄ ⲕⲟⲗⲁⲥⲓⲥ · ⲉ ⲛ ⲟ̂ ⲁⲛ ⲛ̄ ⲁⲧ ⲥⲟ ⲟⲩⲛ ϫⲉ ⲙ︤ⲛ︥ ϭⲟⲙ̣ ⲙ̄ⲙⲟ ⲛ ⲉ ϥⲓ̣ ⲉϩⲣⲁⲓ̈ ϩ ⲁ ⲧ ⲉ ϩⲣⲱ ⲛ̄ ⲕⲱϩ︤ⲧ︥ ⲉⲧ ⲙⲟⲩϩ · ⲙ︤ⲛ︥ ⲟⲩ ϩⲕⲟ · ⲙ︤ⲛ︥ ⲟⲩ ⲉⲓⲃⲉ · ⲙ︤ⲛ︥ ϩⲉⲛ ⲕⲉ ⲑⲗⲓⲯⲓⲥ ⲉ ⲛⲁϣⲱ ⲟⲩ · ⲁ ⲛ ⲁⲩ ϫⲉ ⲟⲩⲟⲛ ⲛⲓⲙ ⲉⲧ ϫⲓ ⲥⲃⲱ ⲉ ϩⲉⲛ ⲧⲉⲭⲛⲏ ⲉⲩϣⲁⲛ ⲧ︤ⲙ︥ ⲡⲁⲓ ⲇⲉⲩⲉ ⲙ̄ⲙⲟ ⲟⲩ ⲙⲉ ⲩ ϫⲱⲕ ⲉⲃ ⲟ ⲗ ⲛ̄ ⲛⲉⲩ ϩⲃⲏⲩⲉ ϩ︤ⲛ︥ ⲟⲩ ⲥⲟⲟⲩⲧ︤ⲛ︥ ⲉⲓⲧⲉ ⲛ ⲉⲧ ϩ︤ⲛ︥ ϩⲉⲛ ⲁⲛⲍⲏⲃⲉ . ⲉⲓⲧⲉ ⲛ̄ ϩⲁⲙϣⲉ ⲉⲓⲧⲉ ⲛ̄ ϩⲁⲙⲕ︤ⲗ︥ ⲗⲉ · ⲉⲓⲧⲉ ⲛ̄ ⲕⲉ ⲧⲉⲭⲛⲏ ⲧⲏⲣ ⲟⲩ · Ⲉ ⲧⲃⲉ ⲡⲁⲓ̈ ϣⲟ ⲣ︤ⲡ︥ ⲙⲉⲛ⳿ ϥ ⲥⲙⲁ ⲙⲁⲁⲧ ⲛ̄ϭⲓ ⲡ ϫⲟ ⲉⲓⲥ ϫⲉ ϥ ϯ ⲥⲃⲱ ⲛⲁ ⲛ ϩ︤ⲛ︥ ϩⲉⲛ ϩⲓ ⲥⲉ ⲙ︤ⲛ︥ ϩⲉⲛ ⲙⲁ ⲥⲧⲏⲝ ⲕⲁⲧⲁ ⲑ ⲉ ⲉ ⲧ ⲥⲏϩ ⲉ ϥ ⲟⲩ ⲱϣ ⲉ ⲧⲣⲉ ⲛ ⲥ ⲟ ⲩ ⲱⲛ︤ ϥ︥ ϩ︤ⲛ︥ ⲟⲩ ⲥⲟ ⲟⲩⲧⲛ̄ ⲕⲁⲧⲁ ⲑ ⲉ ⲉⲧ ⲥⲏϩ ϫⲉ ⲡ ⲉⲧⲉⲣⲉ ⲡ ϫⲟ ⲉⲓⲥ ⲅⲁⲣ ⲙⲉ⳿ ⲙ̄ ⲙⲟ ϥ ϣⲁ ϥ ⲡⲁⲓ ⲇⲉⲩⲉ ⲙ̄ⲙⲟ ϥ ϣⲁ ϥ ⲙⲁⲥⲧⲓ ⲅⲟⲩ ⲇⲉ ⲛ̄ ϣⲏ ⲣⲉ ⲛⲓⲙ ⲉⲧ︤ ϥ︥ ⲛⲁ ϣⲟⲡ̣ ⲟⲩ ⲉ ⲣⲟ ϥ · ⲁⲛⲟⲛ ⲇ ⲉ ϩⲱⲱ ⲛ · ⲙⲁ ⲣ ⲛ ϯ ⲥⲃⲱ ⲛⲁ ⲛ ⲙⲁⲩⲁⲁ ⲛ ϩ︤ⲛ︥ ⲧ ϩ ⲟ ⲧⲉ ⲙ ⲡ ϫⲟⲉⲓⲥ ϫⲉⲕⲁⲥ ⲉⲛⲉ ⲥⲃⲟ ⲉ ⲙⲉⲣⲉ ⲛⲉⲛ ⲉⲣⲏⲩ · ⲁⲩⲱ ⲛ̄ ⲧ︤ⲛ︥ ⲙⲟ ⲟϣⲉ ϩ︤ⲛ︥ ⲟⲩ ⲉⲓ ⲣⲏⲛⲏ ϩⲓ ⲟⲩ ⲥⲟⲛ · ⲙ︤ⲛ︥ⲛ̄ Ⲥ ⲁ ⲡ̣ⲁⲓ̈ ⲙ̣ⲁⲣ︤ ⲛ̣︥ ⲡⲁⲓⲇⲉⲩⲉ ⲛ̄ ⲛ̄ ϣⲏⲣⲉ ϣⲏⲙ ⲙ︤ⲛ︥ ⲛ̄ ϣⲉⲉⲣⲉ ϣⲏⲙ ⲉⲧ︤ ⲛ︥ϩⲏ ⲧ︤ ⲛ︥ ϩ︤ⲛ︥ ⲟⲩ ϭⲉ ⲣ ⲱ ⲃ · ϫⲉⲕⲁⲥ ⲉⲩⲉ ⲥⲃ ⲟ ⲉ ⲣ̂ ϩⲟⲧⲉ ϩⲏⲧ︤ ϥ︥ ⲙ̄ ⲡ ⲛⲟⲩⲧⲉ ⲛ̄ ⲥⲉ ϩⲁⲣⲉϩ ⲉ ⲛ ⲉ ϥ ⲉⲛⲧⲟⲗⲏ ⲉ ⲧⲣ ⲉ ⲩ ϫⲓ ⲥⲙⲟⲩ ⲉⲙⲁⲧ ⲉ ϩⲱⲥ ⲣⲱⲙⲉ ⲛ̄ ⲥ̣ⲁ̣ⲃ̣ⲉ̣ ⲕⲁⲧⲁ ⲛⲉ ⲅⲣⲁⲫⲏ · ϩⲉⲛ ⲥ ⲩⲛⲁⲅⲱⲅⲏ ⲅⲁⲣ ⲉ ⲩ ⲁⲡ̣ⲉⲭⲉ ⲛ̄ ϩⲉⲛ ϣ̣ⲏ̣ⲣⲉ ϣⲏⲙ ⲉ ⲩ ⲥⲙ̣ⲁⲧⲁ̣ⲁ̣ⲁ̣ ϩⲣⲁⲓ̈ ⲛ̄ϩⲏⲧ ⲟⲩ ⲉ ⲩ ⲥ ⲟ ⲃ ⲧⲉ ⲛⲁ ⲩ ⲙⲁⲩⲁⲁ ⲩ ⲛ̄ ⲟⲩ ⲟⲣⲅⲏ ⲙ︤ⲛ︥ ⲟⲩ ϭⲱⲛ︤ⲧ︥ ⲉⲃ ⲟ ⲗ ϩⲓⲧ︤ⲙ︥ ⲡ ⲛⲟⲩⲧⲉ · ⲛ̄ϭⲓ ⲛ̣ ⲉⲧ ⲟⲩ ϭⲁ ⲗⲱⲟⲩ ⲉⲣⲟ ⲟⲩ ϫⲉ ⲙ̄ⲡ ⲟⲩ ϯ ⲥⲃⲱ ⲛⲁ ⲩ ⲉ ϩⲁⲣⲉϩ ⲉ ⲣⲟ ⲟⲩ ⲉⲃⲟⲗ ϩ︤ⲛ︥ ⲁⲅⲁⲑ̣ⲁⲣⲥⲓ ⲛⲓⲙ ⲙ︤ⲛ︥ ϩⲱⲃ ⲛⲓⲙ ⲉ ϥ ϩⲟⲟⲩ · ⲉ ⲧ ⲃⲉ ⲡⲁⲓ̈ ⲛ̄ ϣⲉⲉ ⲣⲉ ϣⲏⲙ ⲉⲧ︤ ⲛ︥ ϩⲏⲧ ⲧⲏⲩⲧ︤ⲛ︥ ϯ ⲥⲃⲱ ⲛⲁ ⲩ · ⲉ ⲧⲣⲉ ⲩ ϩⲁⲣⲉϩ ⲉ ⲛⲉⲩ ⲥⲱⲙⲁ ⲉ ⲃⲟⲗ ϩ︤ⲛ︥ ⲧⲱⲗ̣︤ⲙ̣︥ ⲛⲓⲙ · ⲁⲩⲱ ⲉ ⲧⲣⲉ ⲩ ⲣ̂ ϫⲟⲉⲓⲥ ⲉ ⲛⲉⲩ ⲗⲁⲥ ⲉ ⲧ︤ⲙ︥ ⲧⲣⲉ ⲩ ⲙⲟⲟϣⲉ ϩ︤ⲛ︥ ϩⲉ ⲻ ϫⲏⲣ . ⲙⲛ ϩⲉⲛ ⲥⲱⲃⲉ . ⲙ︤ⲛ︥ ϩⲉⲛ ⲃⲱⲗ ⲉⲃⲟⲗ · ⲙ︤ⲛ︥ ϩⲉⲛ ⲙ︤ⲛ︦ⲧ︥ ϩⲁϩ ⲛ̄ ϣⲁϫⲉ · ϩ︤ⲛ︥ ϩⲉⲛ ⲙⲛ︤ⲧ︥ ⲁⲣⲅⲟⲥ ϩ ⲉⲛ ⲛⲟϭ ⲛ̄ ⲥϩⲓ ⲙⲉ ϩⲁⲧ︤ⲛ︥ ⲧⲏⲩ ⲧ︤ⲛ︥ · ⲏ̇ ϩⲉⲛ ϣⲉ ⲉⲣⲉ ϣⲏⲙ ⲉ ⲁ ⲩ ⲣ̂ ⲛⲟϭ ⲉ ⲩ ⲟ̂ ⲛ̄ ⲁⲧ ⲥⲱⲧ︤ⲙ︥ ⲛ̄ⲥⲁ ⲛ ⲉ ⲧ ϯ ⲥⲃⲱ ⲛⲁ ⲩ ⲕⲁ ⲧⲁ ⲧ ⲉⲛⲧⲟⲗⲏ ⲉ ⲩ ⲟⲩⲱϩ︤ⲙ̣︥ ⲉ ϩⲟⲩⲛ ⲉϩⲣⲛ̣̄ ⲛⲉⲩ ⲉⲓⲟⲧⲉ ϩⲁ ⲧ︤ⲛ︥ ⲧⲏⲩⲧ︤ⲛ︥ ⲧⲛⲛⲟⲟⲩ ⲛⲁ ⲛ ⲉⲧⲃⲏⲏⲧ ⲟⲩ ⲁⲩⲱ ⲁⲛⲟⲕ ⲡ ⲉ ⲧ ⲛ̣ⲁ ⲣⲱϣⲉ ⲉⲣⲟ ⲟⲩ ⲉ ⲧⲣ ⲁ ϯ ⲧⲱⲛ ⲟⲩⲃⲉ ⲧ ⲙ︤ⲛ︦ⲧ︥ ⲁⲧ ⲥⲱⲧ︤ⲙ︥ ⲙ︤ⲛ︥ ⲧ ⲙ︤ⲛ︦ ⲧ ϫⲁⲥⲓ ϩⲏⲧ ⲉⲧ︤ ϥ︥ ϫⲟ ⲙⲙⲟ ⲥ ϩⲣⲁⲓ̈ ⲛ̄ϩⲏⲧ ⲟⲩ ⲛϭⲓ ⲡ ⲥⲁⲧⲁⲛⲁⲥ ⲕⲁ ⲧⲁ ⲑ ⲉ ⲉⲧ ⲥⲏϩ ϫⲉ ⲉ ⲛ ⲥ︤ⲃ︥ⲧⲱⲧ ⲉ ϫⲓ ⲙ̄ ⲛⲉ ⲕⲃⲁ ⲙ̄ ⲙ︤ⲛ︦ⲧ︥ ⲁⲧ ⲥⲱ ⲧ︤ⲙ︥ ⲛⲓⲙ · ⲁⲩⲱ ϫⲓⲥⲉ ⲛⲓⲙ ⲉⲧ ⲧⲱⲟⲩⲛ ⲉϩⲣⲁⲓ̈ ⲉϫⲙ̣ ⲡ̣ ⲥⲟⲟⲩⲛ ⲙ ⲡ ⲛⲟⲩⲧⲉ · ⲁⲩⲱ ⲉϣⲱⲡⲉ ⲉ ⲧⲉⲧ︤ⲛ︥ ⲧ︤ⲙ̣︥ ⲧ︤ ⲛ︥ ⲛⲟⲟⲩ ⲛⲁ ⲛ ⲉⲧ ⲃⲏⲏⲧ ⲟⲩ ⲉⲓⲙ̣ⲉ ϫⲉ ⲉ ⲧⲉⲧⲛ︥ ⲣ ⲛ ⲟ ⲃⲉ ⲉ ⲡ̣̇ ⲉⲛⲧ ⲁ ϥ ⲧⲁⲙⲓⲱ ⲧ︤ⲛ︥ ⲟ ⲩⲛ̄ ⲟⲩ ⲙ︤ⲛ︦ⲧ︥ ⲛⲟⲩⲧⲉ ϣⲟⲟ ⲧ ⲓ ⲛ̄ⲛⲁϩⲣⲛ̄ ⲛ̄ ⲣⲱ ⲙⲉ ⲉ ⲟⲩ ⲙ︤ⲛ︦ⲧ︥ ⲁⲧ ⲛⲟⲩⲧⲉ ⲧⲉ ⲛ̄ⲛⲁϩⲣ︤ⲙ︥ ⲡ ⲛ ⲟ ⲩ ⲧ ⲉ ⲉⲧⲉ ⲧⲁⲓ̈ ⲧⲉ · ϩ ⲉⲛ ⲣⲱⲙⲉ ⲉ ⲩ ϩⲱⲃ︤ⲥ︥ ⲉⲃⲟⲗ ⲉ ϫ︤ⲛ︥ ⲛ̄ ⲛⲟⲃⲉ ⲛ̄ ⲛⲉⲩ ⲉⲣⲏⲩ · ⲉ ⲙ︤ⲛ︥ ⲟⲩⲁ ϯ ⲥⲃⲱ ⲛ̄ ⲟⲩⲁ ⲙ̄ⲙⲟ ⲟⲩ · ⲁⲩⲱ ⲙ̣̄̄ⲙ︤ⲛ︥ ⲟⲩⲁ ⲛ̄ϩⲏⲧ ⲟⲩ ϫⲡⲓ ⲟ ⲙ̄ ⲛ ⲉⲧ ϩⲓⲧⲟⲩ ⲱ ϥ · ϫⲉⲕⲁⲥ ϩⲱⲱ ϥ ⲉ ⲛⲛⲉ ϥ ϫⲡⲓⲟ ϥ ⲉ ⲩ ϫⲱ ⲙ̄ⲙⲟ ⲥ ϫⲉ ⲟⲩ ⲙⲛ︤ⲧ︥ ⲛⲟⲩⲧⲉ ⲧⲉ · ⲉ ⲩ ⲙ︤ⲛ︦ⲧ ︥ⲁⲧ ⲛⲟⲩⲧⲉ ⲧⲉ · ϫⲉ ⲥⲉ ⲁⲛ̣ⲉⲭⲉ ⲙ̄ ⲡ ⲉⲧ ⲡ̣ⲁⲣⲁⲃⲁ ϩⲣⲁⲓ̈ ϩ︤ⲛ︥ ⲛⲉϥ ϩⲃⲏⲩⲉ ⲧⲏⲣ ⲟⲩ ⲉⲑ ⲟⲟⲩ · ⲉⲧⲃⲉ ϫⲉ ⲁ ϥ ⲑⲃ̄ⲃⲓⲟ ϥ ⲛⲁ ⲩ ⲉ ⲧⲣⲉ ⲩ ⲕⲁ ⲁ ϥ ϩ︤ⲙ︥ ⲡ ⲟⲩⲱϣ ⲛ̄ⲧⲉ ⲛⲉϥ ϩⲏⲧ ⲉⲑ ⲟⲟⲩ · ⲉ ⲩ ϫⲱ ⲙ̄ⲙⲟ ⲥ ϫⲉ ⲟⲩ ϩⲁ ⲣ︤ϣ̣︥ ϩⲏⲧ ⲡ̣ⲉ ⲡ̣ ⲛ ⲟ ⲩ ⲧⲉ · ⲁⲩⲱ ⲙⲉ ϥ ϭⲱⲛ︤ⲧ︥ ⲉ ⲛ ⲉⲧ ⲣ̂ ⲛⲟⲃⲉ · ⲉ ⲩ ⲥⲱⲕ ⲉϩⲣⲁⲓ̈ ⲉϫⲱ ⲟⲩ ⲛ︤ⲙ︥ⲙⲁ ⲩ ⲛ̄ ⲟⲩ ⲧⲁ ⲕⲟ ϩⲓ ⲟⲩ ⲥ̣ⲟ̣ⲛ ⲛ ⲑ ⲉ ⲛ̣̄ ⲡ̣ⲁⲓ̈ ⲉⲛ ⲧ ⲁ ⲡ ⲛⲟⲩⲧⲉ ⲉⲓⲛⲉ ⲉϩⲣⲁⲓ̈ ⲉ ϫⲱ ⲟⲩ ⲛ̄ ⲟⲩ ⲕⲁ ⲧⲁⲕⲗⲩⲥⲙⲟⲥ ⲙ̄ⲙⲟ ⲟⲩ ⲉ ⲛⲁ ϣⲱ ϥ · ⲉⲧⲃⲉ ϫⲉ ⲁ ϥ ϭⲱⲛ︤ⲧ︥ ⲉ ⲣⲟ ⲟⲩ ⲉⲙⲁⲧⲉ ϩ︤ⲛ︥ ⲟⲩ ⲛⲟϭ ⲛ̄ ⲟⲣⲅⲏ · ⲁⲩⲱ ⲛ̄ ⲑ ⲉ ⲛ̄ ⲛ̄ ⲕⲟⲟⲩⲉ ⲧⲏⲣ ⲟⲩ ⲉⲛⲧ ⲁ ϥ ϥ ⲟⲧ ⲟⲩ ⲉⲃⲟⲗ ⲛ̄ ̄ⲛ̣ⲁϩⲣⲁ ϥ ϫ̣ⲓⲛ ⲛ̣̄ ϣⲟⲣⲡ̣ ϣⲁ ϩⲣⲁⲓ̈ ⲉ ⲡ̣ⲟⲟⲩ ⲉ ⲧⲃⲉ ϫⲉ ⲁ ⲩ ⲣ̣̂ ⲛ̣ⲟ ⲃⲉ ⲉⲣⲟ ϥ · ⲁⲩⲱ ⲛ̄ ⲑ ⲉ ⲛ̄ ⲛⲁⲓ̈ ⲧⲏ ⲣ ⲟⲩ ⲉⲧ︤ ϥ︥ ⲛⲁ ⲥϩ ⲟ ⲩ ⲱ̣ⲣ ⲟⲩ ϩ︤ⲛ︥ ⲟⲩ ϭⲱ ⲛ︤ⲧ︥ ⲉ ⲛⲁϣⲱ ϥ ⲉϩⲣⲁⲓ̈ ⲉ ⲧⲉ ϩⲣⲱ ⲛ̄ ⲕⲱϩ︤ⲧ︥ ⲉⲧ ⲙ̣ⲟ ⲩ ϩ ϩⲣⲁⲓ̈ ϩ︤ⲛ︥ ⲧ ⲥⲩⲛⲧⲉ ⲗⲉⲓⲁ · ⲙ̄ ⲡ̣ ⲁⲓⲱⲛ · ⲉⲧⲃⲉ ϫⲉ ⲙ̄ⲡ̣ ⲟⲩ ϩⲁⲣⲉ̣ [ϩ] ⲉ ⲛⲉϥ ⲉⲛ ⲧⲟⲗⲏ · ⲛ̣̄ ⲟⲩ ⲁ ⲇ̣ⲓⲕ̣ⲟⲥ ⲅⲁⲣ ⲁⲛ ⲡⲉ ⲡ̣ ⲛⲟⲩⲧⲉ ⲉⲧ ⲉⲓⲛⲉ · ⲏ̇ ⲉⲧ ⲛⲁ ⲉⲓⲛⲉ ⲛ̄ ⲧⲉϥ ⲟⲣⲅⲏ ϩⲛ ⲟⲩ ϭⲱ ⲛ︤ⲧ︥ ⲙ︤ⲛ︥ ⲟⲩ ⲥⲁ ϩⲟⲩ ⲉϩⲣⲁⲓ̈ ⲉϫ︤ⲛ︥ ⲟⲩⲟ̣ⲛ ̣ⲛ̣ⲓⲙ̣ ⲛ̄ ⲟⲩⲟⲉⲓϣ̣ ⲛ̣ⲓ̣ⲙ̣ ⲉⲧ ⲣ̂ ⲛⲟⲃⲉ · ⲏ̣ ⲉⲧ ⲛⲁ ⲣ ⲛⲟⲃⲉ ⲉ̣ⲣⲟ ϥ ⲛ̣ⲛ̣ⲉ ⲥ̣ ̣ϣⲱⲡ̣ⲉ ⲁⲗⲗⲁ ⲙ̣ⲉ ⲛ̣ ⲙ̣̄ ⲡ̣̣ϣⲁ ⲡ̣ ⲉ ⲧ︤ⲛ︥ ϫ̣ⲓ̣ ⲙ̄ⲙⲟ ϥ · ⲉⲧⲃⲉ ⲛⲉⲛ ϩⲃⲏⲩⲉ ⲉ ⲑ ⲟⲟⲩ · ⲉⲧⲃⲉ ⲡ ⲁⲓ̈ ⲕⲁⲧⲁ ⲛⲉ ⲅⲣⲁ ⲫⲏ ϥ ⲥϩⲟⲩⲟⲣ︤ⲧ︥ ⲛϭⲓ ⲡ ⲉⲧ ⲛⲁ ⲛ̄ ⲕⲟⲧ︤ⲕ︥ ⲙ︤ ⲛ︥ ⲧ︤ⲃ︥ ⲛ̣ⲏ ⲛ̣ⲓ̣ⲙ̣ · ⲏ̣̇ ϭ̣ⲉ ⲗⲁⲁⲩ ⲛ̄ ⲍⲱⲟⲛ ⲉ̣ ⲡ̣ ⲧⲏⲣ︤ ϥ︥ · ϥ ⲥϩⲟⲩⲟⲣⲧ ⲛ̄ ϭⲓ ⲡ ⲉⲧ ⲛⲁ ϫⲱϩ ⲉ ⲧ ϭⲓϫ ⲙ̣̄ ⲡ̣ ⲉⲧ ϩ ⲓ ⲧⲟⲩⲱ ϥ · ⲏ̣̇ ⲧⲉϥ ⲟⲩⲉⲣⲏⲧⲉ · ⲏ̇ ϭⲉ ⲗⲁⲁⲩ ⲙ̄ ⲙⲉ ⲗⲟⲥ ⲛ̄ⲧ ⲁ ϥ ϩ︤ⲛ︥ ⲟⲩ ⲡⲁⲑⲟⲥ ⲛ̄ ⲉ ⲡⲓⲑⲩⲙⲓⲁ · ϥ ⲥϩⲟⲩⲟⲣ︤ⲧ︥ [ⲛϭⲓ] ⲡ ⲉⲧ ⲛⲁ ⲉⲓ̣ [ⲱⲣϩ] ⲉϩⲟⲩⲛ ⲉϩⲣ̣ ̣[ⲁⲓ] ⲡ̣ ϩⲟ ⲙ̄ ⲡ ⲉⲧ ̣ϩ̣ⲓ̣ ⲧⲟⲩⲱ ϥ ϩ︤ⲛ︥ ⲟⲩ ⲉⲡⲓⲑⲩⲙⲓⲁ · ϥ ⲥϩⲟⲩⲟⲣ︤ⲧ︥ ⲛ̄ ϭ ⲓ ⲡ ⲉⲧ ⲛⲁ ⲡⲟⲣ ϣ̣︤ ϥ︥ ⲉⲃⲟⲗ ⲉϫⲛ ϩⲏⲧ︤ ϥ︥ ⲉϩⲣⲁⲓ̈ ⲉϫ︤ⲙ︥ ︥ⲡ ⲕⲁϩ · ⲉ ⲧⲣⲉ ϥ ⲉⲓⲣⲉ ⲛ̄ ϩⲉⲛ ⲥⲙⲟⲧ ⲉ ⲩ ϩⲟⲟⲩ ϩ︤ⲛ︥ ϩⲉⲛ ⲙⲉⲉⲩⲉ ⲙ̄ ⲡⲟⲣ ⲛⲓⲁ ⲉ ⲩ ⲕⲟⲗⲁ ⲍⲉ ⲙ︦ⲙⲟ ϥ ϩⲓ ⲧ︤ⲛ̣︥ ⲑ̣ ⲏ̣ⲇ̣ⲟ̣ⲛ̣ⲏ̣ ⲛ̄ ⲧ ⲉⲡⲓⲑⲩⲙⲓⲁ ⲉ ⲧ ⲥⲟⲟϥ · ϥ ⲥϩⲟⲩⲟⲣ︤ⲧ︥ ⲛ̄ ϭⲓ ⲡ ⲉⲧ ⲛ̣ⲁ ⲡⲱⲧ ⲉϩⲟⲩⲛ ⲉ ⲡ̣ ⲉⲧ ϩⲓⲧⲟⲩⲱ ϥ ϩⲁ ϩⲧⲏ̣ ⲛ̣ ⲏ̣̇ ϩⲁϩ ⲧ ⲛ ⲧⲏⲩⲧⲛ ⲛ̄ⲧⲱ ⲧ︤ⲛ︥ ⲉ ⲧⲣⲉ ϥ ⲕⲧ ⲉ ⲛⲉϥ ⲁ̣ⲗ̣ⲟⲙ̣ ⲉⲃ ⲟ ⲗ [ⲉ] ⲣ̣ⲟ ϥ ⲛ︤ ϥ︥ ︥ϯ ⲡ̣ⲓ̣ [ϩⲱ] ⲱ ϥ ϩ︤ⲛ︥ ⲟⲩ [ⲡⲁ] ⲑ̣ⲟⲥ ⲛ̄ ⲉⲡⲓ ⲑⲩⲙⲓⲁ · ⲁⲩⲱ ϩ︤ⲛ︥ ⲟⲩ ⲥⲱⲃⲉ ⲙ︤ⲡ̣︥ ⲟⲩ ⲃⲱⲗ ⲉ ⲃⲟⲗ ϩ︤ⲛ︥ ϩⲉⲛ ⲙ︤ⲛ︦ⲧ ︥ⲁⲣⲅⲟⲥ · ϥ ⲥϩⲟⲩⲟⲣ︤ⲧ︥ ⲛ̄ ϭⲓ ⲡ ⲉⲧ ⲛⲁ ϫⲓ ϩⲣⲁ ϥ ϩ︤ⲛ︥ ⲧ ⲙⲏ ⲧⲉ ⲛ̄ ϩⲉⲛ ϣⲏ ⲣⲉ ϣⲏⲙ ϩⲁ̣ⲧⲏ ̣ⲛ̣ ⲁⲩⲱ ⲥ ⲥϩⲟⲩⲟ ⲣ︤ⲧ︥ ⲛ̄ϭⲓ ⲧ ⲉⲧ ⲛⲁ ϫⲓ ϩⲣⲁ ⲥ ϩ︤ⲛ︥ ⲧ ⲙⲏ ⲧⲉ ⲛ̄ ϩⲉⲛ ϣⲉⲉ ⲣⲉ ϣⲏⲙ ϩⲁⲧ︤ⲛ︥ ⲧⲏⲩⲧ︤ⲛ︥ ϫⲉ ⲁ ⲩ ϯ ⲛⲟⲩϭ︤ⲥ︥ ⲙ̄ ⲡ̣ ϣ̣ⲁ̣ ϫⲉ ̣ⲙ̄ ⲡ̣ ̣̣ⲛ̣ [ⲟ] ⲩ̣ⲧⲉ ⲕⲁⲧⲁ [..] ⲁ̣ⲣⲁ̣ ⲗ̣ⲟ̣ⲑ̣ [...] ⲛ̣ⲧ ⲁ̣ ⲡ̣ⲉⲛ [....] ⲉ ϩⲱ̣ⲛ ⲙ̄ⲙⲟ ⲟⲩ ⲉⲧⲟⲟⲧ︤ ⲛ︥ ⲉⲧ︤ ⲛ︥ ϫⲓ ϩⲣⲁ ⲛ ϩ︤ⲛ︥ ⲧ ⲙⲏ ⲧⲉ ⲛ ϩⲉⲛ ϣⲏⲣⲉ ϣⲏⲙ · ⲁ̣ⲩⲱ ϩ︤ⲛ︥ ⲧ ⲙⲏⲧⲉ ⲛ̄ ϣⲉⲉⲣⲉ ϣⲏⲙ · ⲟⲩⲇⲉ ⲣⲱ ⲁⲛⲟⲛ ⲧⲏⲣ︤ ⲛ︥ ⲕⲁⲧⲁ ⲡ ϣⲁϫⲉ ⲙ̄ ⲛ̣ ⲁ ⲡⲟⲥⲧⲟⲗⲟⲥ ⲉ ⲧ︤ ⲙ︥ ⲧⲣⲉ ⲩ ϩⲉ⳿ ⲉ ⲗⲁⲁⲩ ⲛ̣̄ ϣ̣ⲗ̣ⲟ̣ϥ ϩⲣⲁⲓ̈ ⲛ̄ϩⲏⲧ︤ ⲛ︥ ⲛ̣ ϣ̣︤ϫ︥ ⲥⲟϭ · ⲏ̇ ⲗⲗⲏⲃ · ⲛ̣ⲁⲓ̈ ⲉⲧⲉ ⲛⲉ ϣϣⲉ · ϥ ⲥϩⲟⲩⲟⲣⲧ ⲛ̄ϭⲓ ⲡ ⲉⲧⲉ ⲟⲩⲛ̄ ⲟⲩ ⲉⲡⲓⲩⲑⲙⲓⲁ ⲛ̄ ϫⲱϩⲙ︥ ϩ︤ⲙ︥ ⲡⲉϥ ϩⲏⲧ · ⲉ ϥ ϫⲱⲧ︤ ⲙ̣︥ ⲙ̄ ⲡ̣ ⲉⲧ ϩⲓⲧⲟⲩ ⲱ ϥ · ⲏ ⲉ ϥ ⲧⲱ ϩ︤ⲥ︥ ⲙ̄ⲙⲟ ϥ ϩ︤ⲛ︥ ⲟⲩ ⲛ̣ⲉϩ ⲉ ϥ̣ ϣⲱⲛⲉ · ϥ ⲥϩⲟⲩⲟⲣⲧ ⲛ̄ϭⲓ ⲟⲩ ϣⲏⲣⲉ ϣⲏⲙ ⲏ̇ ⲟⲩ ϣⲉⲉⲣⲉ ϣⲏⲙ · ⲏ̇ ⲟⲩ ⲛⲟϭ ⲛ̄ ⲣⲱⲙⲉ · ⲏ̇ ⲟⲩ ⲛⲟϭ ⲛ̄ ⲥϩⲓⲙⲉ · ⲉ ⲟⲩⲛ̄ ⲟⲩ ⲡⲓⲑⲩ ⲙⲓⲁ ⲛ̄ ϫⲱϩⲙ̄ ϩ︤ⲙ︥ ⲡⲉϥ ϩⲏⲧ ⲉⲣⲉ ⲡ̣ ⲉⲧ ϩⲓⲧⲟⲩⲱ ⲟⲩ ⲧⲱϩ︤ ⲥ︥ ⲙ̄ⲙⲟ ⲟⲩ ⲡ̣ⲉⲩ ϫⲱⲕ︤ⲙ︥ ⲙ̄ⲙⲟ ⲟⲩ ϩ︤ⲛ̣︥ ⲛ̣ⲉⲩ ϣⲱⲛ̣ⲉ · ϥ ⲥϩ ⲟ ⲩ ⲟ ⲣ︤ⲧ︥ ⲛ̄ϭⲓ ⲡ ⲉⲧ ⲛⲁ ⲧⲉϩ︤ⲥ︥ ⲡ ⲉⲧ ϩⲓⲧⲟⲩⲱ ϥ · ⲏ̇ ⲛ︤ ϥ︥ ϫⲟⲕⲙ ⲉϥ ⲉ ϥ ϣⲱⲛ̣ⲉ ϩⲣⲁⲓ̈ ⲛ̄ϩⲏⲧ︤ ⲛ︥ ⲁϫ︤ⲙ︥ ⲡ ϩ︤ⲗ︥ⲗⲟ · ⲥ⳿ ⲥϩⲟ ⲩ ⲟ ⲣ︤ⲧ︥ ⲛ̄ϭⲓ ⲧ ⲉⲧ ⲛⲁ ⲧⲉϩ︤ⲥ︥ ⲧ ⲉⲧ ϩⲓⲧ ⲟ ⲩ ⲱ ⲥ · ⲏ̇ ⲛ︤ ⲥ︥ ϫⲟⲕ ⲙ ⲉⲥ ⲉ ⲥ ϣⲱ ⲛⲉ ϩⲣⲁⲓ̈ ⲛ̄ϩⲏⲧ ⲧⲏⲩⲧⲛ̄ ϩⲱⲧ ⲧⲏⲩⲧ︤ⲛ︥ ⲁϫ︤ⲛ︥ ⲧ ϩ︤ⲗ︥ⲗⲱ̂ ⲉⲧ ⲧⲏϣ ⲛⲏ ⲧ︤ⲛ︥ · ϥ ⲥϩⲟⲩ ⲟ ⲣ︤ⲧ︥ ⲛ̄ϭⲓ ⲡ ⲉⲧ ⲛⲁ ϫⲉⲕ︤ⲙ︥ ⲡ ⲉⲧ ϩⲓ ⲧⲟⲩⲱ ϥ · ⲏ̇ ⲛ ϥ ⲧⲁϩ︤ⲥ︥ ⲉ ϥ ϣⲱ ⲛⲉ ϩⲣⲁⲓ̈ ⲛ̄ϩⲏ ⲧ︤ ⲛ︥ ϩⲁⲧⲏ ⲛ [ⲏ ϩⲁ] ⲧ︤ⲛ︥ ⲧⲏⲩⲧ︤ⲛ︥ [.] ϩⲟⲩⲛ̣ ⲛ̣̄ⲣⲙ̣ [..] ϭⲉ ⲗⲁⲁⲩ ⲙ̄ⲙⲁ̣ [ⲩ] ⲙⲁⲩⲁⲁ ⲩ ⲉ ⲙ̣︤ⲛ︥ ⲕⲉ ⲟⲩⲁ ⲛ̄ ⲛⲁⲩ ⲛ︤ⲙ︥ⲙⲁ ⲩ ⲏ̇ ⲕⲉ ⲥⲛⲁⲩ · ϥ ⲥϩ ⲟ ⲩ ⲟ ⲣⲧ ⲛ̄ϭⲓ ⲡ ⲉⲧ ⲛⲁ ⲕⲱ ⲛ̄ ⲟⲩ ⲥϩⲓⲙⲉ ⲉ ⲧⲣⲉ ⲥ ⲛ̄ⲕⲟⲧ︤ⲕ︥ ⲙ̄ ⲡ ⲙⲁ ⲙ̄ ⲡ ⲣⲟ · ⲏ̇ ⲙ̄ ⲡ ⲕⲱ ⲧⲉ ⲛ̄ ⲧ ⲥⲩⲛⲁ ⲅⲱⲅⲏ ϩⲁϩⲧⲏ ⲛ ⲁϫ︤ⲙ︥ ⲡ ϩ︤ⲗ︥ⲗⲟ · ⲏ̇ ⲉ ⲧⲣⲉ ⲟⲩⲟⲛ ⲣⲱ⳿ ⲛ̄ⲕⲟⲧ︤ⲕ︥ ⲙ̄ⲙⲁⲩ ϩⲟⲗⲱⲥ · ϥ ⲥϩⲟⲩⲟⲣ︤ⲧ︥ ⲛ̄ ϭⲓ ⲡ̣ ⲉⲧ ⲛⲁ ⲕⲱ ⲛ̄ ⲟⲩ ϩⲟⲟⲩⲧ ⲉ ⲧⲣⲉ ϥ ⲛ̄ⲕⲟⲧ︤ⲕ︥ ⲙ̄ ⲡ̣ ϩⲟⲩⲛ ⲙ̄ ⲡ̣ ⲣ ⲟ ⲛ̄ ⲃⲟⲗ ⲛ̄ ⲧⲉⲧ︤ⲛ︥ ⲥⲩⲛⲁⲅⲱⲅⲏ ϩⲁⲧ︤ⲛ︥ ⲧⲏⲩⲧ︤ⲛ︥ · ⲉⲓⲙⲏⲧⲓ ⲉ ̣ⲛ ϩ︤ⲗ̣︥ [ⲗⲟ] ⲉⲧ ⲧⲏ̣ϣ̣ [ⲛϩⲏ] ⲧ︤ⲛ︥ ⲙ̄ⲡ ⲟⲩ [..] ⲙⲉ ⲛ ϩ̄ⲗⲗⲟ [ⲛ] ϣⲟⲣ︤ ⲡ︥ ϩⲁ ϩⲧⲏ ⲛ · ϫⲉⲕⲁ ⲥ ⲛ̣̄ⲧⲟ ϥ̣ [ⲥ] ⲱⲱ ϥ ⲉ̣ ϥ̣ [..........] ϥ ⲥϩ [ⲟⲩⲟⲣⲧ] [ⲛ] ϭⲓ ⲟⲩ [..] ⲟ̣ⲩ [...] [...] ϩⲣⲁⲓ̈ [........] ⲉϥ [..........] ⲙ︤ⲛ̣︥ [..........] ⲛ̄ ⲣⲟ [.........] ⲥⲩⲛ [.........] ϩⲁⲧ̣︤ⲛ [...] ⲧ̣ [..] [..] ⲉ ⲧⲣⲉ ϥ̣ [.......] ⲙ̣︤ⲛ̣︥ [..........] ⲛ ⲉⲧ ⲣ [........] ⲙ̣ⲉϣ̣ⲁ [........] ⲛⲁ ϥ · [.....] ⲛ ̣ⲏ̣ ⲩ ϣ̣ⲁ̣ [....] ϩⲁⲧⲛ̣ [........] ⲉⲣⲱ ⲧⲏ ̣· [...] ⲛⲉⲧⲛ [........] ⲧ︤ⲛ︥ ϩⲓⲃⲱ [....] ⲧⲁ ⲥⲁ ⲣ̂ · [....] ⲧⲏⲩⲧ︤ⲛ︥ [....] ⲗ̣ⲟ̣ ⲉⲧⲃ̣ [.....] ⲧⲛⲉⲧ [........] ⲧ̣︤ ⲛ̄ ̣ · ⲁ [...] ϣ ⲁⲛⲧⲉ [....] ⲁⲩⲉⲧ [........] ϩⲏⲩ [........] ⲉⲧⲉ [........]
ⲧⲁⲓ ⲧⲉ ⲧ ⲡⲩⲗⲏ ⲛ ⲧ ⲡⲉ · ⲉ ⲡⲓⲇⲏ ⲙ︤ⲛ︥ ⲑ ⲉ ⲛ̄ ⲃⲱⲕ ⲉ ⲧ ⲡⲉ · ⲛ ⲕⲉ ⲥⲙⲟⲧ · ⲉⲓⲙⲏⲧⲉⲓ ⲉⲃⲟⲗ ϩⲓⲧⲛ ⲧ ⲉⲕ ⲕⲗⲏⲥⲓⲁ · ⲙⲁⲩⲁⲁ ⲥ ⲧⲁⲓ ⲉⲧⲉⲣⲉ ⲡ ⲛⲟⲩⲧⲉ ϩⲱⲛ · ⲉ ⲣ ϩⲟⲧⲉ ϩⲏⲧ︤ ⲥ︥ ⲁⲩⲱ ⲉ ⲛⲟⲩϫⲉ · ⲉ ⲃⲟⲗ ⲛϩⲏⲧ ⲥ ⲛ ⲛ ⲉ ⲧ ⲣ ⲛⲟⲃⲉ ϥ ⲁⲅⲁⲛⲁⲕⲧⲉⲓ ⲅⲁⲣ ⲛ ⲟⲩⲟⲉⲓϣ ⲛⲓⲙ ⲉ ϥ ϫⲱ ⲙⲙⲟ ⲥ ϫⲉ ⲡⲉ ϣⲃⲏⲣ ⲛ ⲁϣ ⲛ ϩⲉ · ⲁ ⲕ ⲉⲓ ⲉϩⲟⲩⲛ · ⲉ ⲡⲉⲓ ⲙⲁ · ⲉ ⲙⲛ ϩⲃⲥⲱ ⲙ ⲙⲁ ⲛ ϣⲉⲗⲗⲉⲉⲧ ϩⲓⲱⲱ ⲕ ⲛ ⲉⲣⲉ ⲧⲉⲓ ⲥⲙⲏ ⲁⲡⲉⲓ ⲗⲏ ⲁⲛ · ⲉϩⲟⲩⲛ ⲉ̂ⲣⲟ ⲛ ϩⲛ ⲟⲩ ⲟⲣⲅⲏ · ⲉⲧⲃⲉ ⲡ ⲙⲁ · ⲉⲧ ⲛ ⲛⲁ ⲃⲱⲕ ⲉⲣⲟ ϥ ⲙⲙⲁⲧⲉ ⲁⲗⲗⲁ ⲧⲉⲛⲟⲩ · ⲟⲛ ⲥ ⲱϣ ⲉⲃⲟⲗ ⲛ ϩⲟⲩⲟ ϫⲉ ⲛ ⲣⲱⲙⲉ · ⲏ ⲛ ϣⲃⲏⲣ · ⲛ ⲁϣ ⲛ̄ ϩⲉ ⲁ ⲧⲉⲧ︤ⲛ︥ ⲉⲓ ⲉϩⲟⲩⲛ ⲉ ⲛⲉⲓ ⲧⲟⲡⲟⲥ · ⲉ ⲙⲛ ⲧⲃⲃⲟ · ⲉ ⲙⲛ ⲙⲉ · ⲉ ⲙⲛ ϩⲁⲣⲉϩ ⲉⲛⲧⲟⲗⲏ ⲉ ⲙⲛ ⲡⲣⲁⲝⲓⲥ ϩⲓⲱⲧ ⲧⲏⲩⲧⲛ · ⲉ ⲩ ⲙⲡϣⲁ ⲛ ⲧⲉⲧⲛ ϭⲓⲛ ϣⲱ ⲡⲉ ⲛϩⲏⲧ ⲟⲩ · ⲙ ⲁⲣⲉ ⲟⲩ ⲡⲛ︤ⲁ︥ · ⲏ ⲟⲩ ⲁⲅ ⲅⲉⲗⲟⲥ ⲉⲓ ⲉϩⲣⲁⲓ ϩⲛ ⲙ ⲡⲏⲩⲉ ⲉⲃⲟⲗ ϩⲓⲧⲙ̄ ⲡ ⲛⲟⲩⲧⲉ · ⲛ ϥ ⲁϩⲉ ⲣⲁ ⲧ ϥ ϩⲛ ⲟⲩ ⲥⲩⲛⲁⲅⲱ ⲅⲏ · ⲛ ⲟⲩⲱⲧ · ⲛⲧⲁ ⲛ · ⲛ ϥ ⲡⲱⲣ︤ϫ︥ ⲉⲃⲟⲗ ⲛ ⲛ ⲉⲧⲉ ⲙⲛ ϩⲃⲥⲱ ⲙ ⲙⲁ · ⲛ ϣⲉⲗⲗⲉⲉⲧ ϩⲓ̈ⲱ ⲟⲩ ϩⲛ ⲧ ⲙⲏⲏ ⲧⲉ ⲛ ⲛ ⲉⲧ ⲟⲩ ϣⲟⲟⲡ ⲛⲁ ⲩ · ⲁⲩⲱ ⲉ ⲩ ⲣ ϩⲟⲩⲟ ⲧⲟ ϩⲓⲱ ⲟⲩ ϫⲉ ⲉ ⲩ ⲛⲁ ⲥⲱϣ ⲛ ⲟⲩⲏⲣ ⲏ ⲛ ⲁϣ ⲛ ϩⲉ · ⲛ ⲣⲱ ⲟⲩ ⲛⲁ ⲧⲱⲙ · ⲁⲛ ⲛⲧⲟⲟⲩ · ⲛ ⲑ ⲉ ⲙ̄ ⲡⲉ ⲛⲧⲁ ⲩ ϫⲟⲟ ⲥ · ⲉⲧ ⲃⲏⲏⲧ ϥ · ϫⲉ ⲛⲧⲟϥ ⲇⲉ ⲁ ⲣⲱ ϥ ⲧⲱⲙ ⲏ ⲛⲧ ⲁ ⲡ ϫⲟⲉⲓ̈ⲥ ϫⲉ ϩⲉⲛ ϣⲁϫⲉ ⲉ ⲛ︤ ϥ︥ ⲛⲁ ⲁⲁ ⲩ ⲁⲛ · ⲁ ⲩⲱ ⲉⲧⲃⲉ ⲟⲩ · ⲁ ⲛ︤ ⲣ︥ ⲁⲧ ⲥⲱⲧⲙ ⲛⲥⲁ ⲡ ⲉⲧ ⲥⲏϩ · ⲙⲡⲉ ⲛ ⲙⲉⲥ ⲧⲉ ⲧ ϩⲟⲓⲧⲉ ⲉⲧ ϫⲁ ϩⲙ · ⲛⲧⲉ ⲧ ⲥⲁⲣⲝ · ⲉ ⲧⲙ ⲧⲁⲁ ⲥ ϩⲓⲱⲱ ⲛ ⲥ ⲟⲩⲟⲛϩ ⲉⲃⲟⲗ ⲛ̄ ϭⲓ ⲑ ⲃⲥⲱ · ⲏ ⲛ ϩⲃⲥⲟ ⲟⲩⲉ ⲉⲧ ⲙⲙⲁⲩ ⲉⲧⲉ ⲛⲉ ⲥ ⲡⲣⲉⲡⲉⲓ ⲁⲛ · ⲉ ϣⲗⲏⲗ ⲉ ⲡ ⲛⲟⲩⲧⲉ ⲏ ⲉ ϣⲙϣⲉ ⲛⲁ ϥ ⲉ ⲩ ϩⲓⲱⲱ ⲛ · ⲉⲧⲉ ⲛⲁⲓ ⲛⲉ ⲙ ⲡⲟⲣⲛⲓⲁ ⲛ ϫⲱϩⲙ ⲛ ϫⲓ ⲛ ϭⲟⲛⲥ ⲉ ⲧⲉⲩ ϣⲓⲏ ⲙⲛ ⲡⲉⲩ ⲟⲩⲱϣⲥ ⲙⲛ ⲡⲉⲩ ⲟⲩⲙⲟⲧ ⲡⲉ ⲡⲟⲛⲏⲣⲟⲛ ⲛⲓⲙ ⲡ ⲉⲧ ⲥⲱⲣ ⲙ̄ⲙⲟ ⲟⲩ ⲉ ⲃⲟⲗ ⲏ ⲉⲧ ϯ ϣⲓ ⲉⲣⲟ ⲟⲩ ⲡⲉ ⲡ ⲥⲁϩ ⲛ ⲧ ⲕⲁ ⲕⲓⲁ ⲡ ⲇⲓⲁⲃⲟ ⲗⲟⲥ · ⲛ ⲉⲧ ⲣ ϩⲱⲃ ⲇ ⲉ ⲉⲣⲟ ⲟⲩ ⲛⲙⲙⲁ ϥ · ⲛⲉ ⲛ ⲉⲧ ⲣ ⲛⲟⲃⲉ · ⲡ ⲛⲉⲧ ⲉⲧ ⲟⲩ ⲥⲱϩⲉ ϩⲓⲱⲱ ϥ ⲡⲉ ⲡ ϩⲏⲧ ⲛ ⲁⲛⲟⲙⲟⲛ · ⲛ ϩⲛⲁⲁⲩ ⲛ ⲕⲱⲗϩ ⲛⲉ ⲛ ϯ ⲧⲱⲛ · ⲟⲩⲃⲉ ⲧⲉ ⲥⲃⲱ ⲉⲧ ⲟⲩⲟϫ · ⲛ ⲕⲗⲁⲗ · ⲛ ϫⲟⲗⲕ ⲟⲩ ⲛⲉ ⲙ ⲙⲛⲧ ⲛⲁϣⲧ ⲙⲁⲕϩ · ⲙⲛ ⲙ ⲙⲛⲧ ⲛⲁϣⲧ ⲙ ⲙⲉ ⲛ ⲛⲟⲩϩ ⲛ ⲥⲱⲕ ⲁⲩⲱ̂ ⲡⲉⲩ ⲥⲟⲃⲧⲉ ⲧⲏⲣ ϥ ⲛⲉ ⲛ ⲕⲣⲙⲣ︤ⲙ︥ ⲙⲛ ⲛ ⲟⲩⲱϩⲙ ⲙⲛ ⲛ̄ ⲕⲁⲧⲁⲗⲁⲗⲓⲁ · ⲛ ⲥⲟⲩⲣⲉ ⲛⲉ ⲙ ⲙⲛⲧ ⲁⲧ ⲥⲃⲱ · ⲙⲛ ⲙ ⲙⲛⲧ ⲁⲧ ⲥⲱⲧⲙ · ⲛ ϩⲟⲩⲟ ⲇⲉ ⲛ ⲥⲃⲱ · ⲛ ⲇⲁⲓ ⲙⲱⲛⲓⲟⲛ · ⲛ ⲉⲧ ⲁⲛⲉⲭⲉ ⲉ ⲧⲣⲉ ⲩ ⲣ ϩⲱⲃ ⲉ ⲛ ϩⲃⲥⲟⲟⲩⲉ · ⲉⲧ ⲥⲏϣ ⲉⲧ ⲙⲙⲁⲩ ϩⲙ ⲡⲉⲩ ⲏⲓ ⲛⲉ ⲛⲉ ⲯⲩⲭⲏ ⲛ ⲛ ⲣⲱⲙⲉ ⲛ ⲥⲟϭ ⲁⲩⲱ ⲛ ⲁⲑ ⲏⲧ ⲟ ⲩ ⲉⲣⲟ ⲛ · ⲛⲉ ⲛ ⲛⲟⲃⲉ ⲙ ⲡ ⲥⲁⲧⲁⲛⲁⲥ ⲙⲛ ⲛⲉ ϩⲃⲏⲩⲉ ⲛ ⲛⲁⲓ ⲛⲧ ⲁ ⲩ ⲥϩⲁⲓ ⲉⲧⲃⲏ ⲏⲧ ⲟⲩ ϫⲉ ⲉ ⲩ ⲧⲁⲗⲟ ⲛ ⲟⲩ ⲛⲁⲧ ⲛ ϩⲁⲗⲟⲩⲥ
ⲟⲩ ⲗⲟⲅⲟⲥ · ⲉ ϥ ⲛⲏⲩ ⲙ︤ⲛ︥ⲛⲥⲁ ⲡⲁⲓ · ⲉ ⲁ ϥ ϫⲟⲟ ϥ · ⲛ ⲛⲁϩⲣⲛ ⲛⲉⲓ̈ ⲣⲱⲙⲉ ⲟⲛ ⲛ ⲟⲩⲱⲧ ⲙⲛ ⲛ ⲉⲛⲧ ⲁ ⲩ ⲟⲩⲱϩ ⲉⲣⲟ ⲟⲩ : ⲟ ⲩⲛ ϩⲉⲛ ⲙⲓⲛⲉ ⲛ̄ ⲣⲱⲙⲉ ⲉ ⲩ ϣⲟⲗϣⲗ ⲛ ϩⲉⲛ ⲉⲥⲏⲧ ϩ︤ⲛ︥ ⲛ̄ ⲕⲟⲡⲣⲓ̈ⲁ · ⲁⲩⲱ ϩⲛ ϩⲉⲛ ⲧⲟⲡⲟⲥ ⲉ ⲩ ⲕⲱ ⲧⲉ ϩⲙ ⲡ ⲕⲁϩ ϣⲁⲛ ⲧ ⲟⲩ ϭⲛ · ϩⲉⲛ ⲉⲗⲁⲭⲓⲥ ⲧⲟⲛ · ⲛ ⲛⲟⲩⲃ ϩⲓ ϩⲁⲧ ⲏ ϩⲉⲛ ϩⲟⲙⲛⲧ · ⲏ̄ ⲛⲧⲟϥ ⲡ ⲉⲧ ϭⲟϫⲃ ⲉⲣⲟ ⲟⲩ · ϣⲁϩⲣⲁⲓ ⲉ ϩⲉⲛ ⲥⲁⲁⲧⲉ · ⲉ ⲩ ⲕⲱ ⲧⲉ ϣⲁⲛⲧ ⲟⲩ ϭⲛ ⲡⲉⲩ ⲱⲛϩ · ⲁ ⲛⲟⲛ ⲇⲉ ⲡⲉⲛ ⲱⲛ︤ϩ︥ ⲟⲩⲟⲛϩ ⲛⲁ ⲛ ⲉⲃⲟⲗ ϥ ⲛϩⲣⲁⲓ ⲛ̄ϩⲏⲧ ⲛ ϥ ϩⲏⲛ ⲉϩⲟⲩⲛ ⲉⲣⲟ ⲛ ⲧⲛ ⲥⲟⲟⲩⲛ ⲙⲙⲟ ϥ ϥ ⲙ ⲡⲉⲛ ⲙⲧⲟ ⲉⲃⲟⲗ ⲥⲉ ϯ ⲥⲃⲱ ⲛⲁ ⲛ · ⲉ ⲣ ⲣ︤ⲙ︥ ⲙ ⲁⲟ ⲛϩⲏⲧ ϥ ⲁⲩⲱ ⲡⲉⲛ ϩⲟⲩⲟ · ⲟ ⲛ ϩⲏⲕⲉ ϩ ⲉⲛ ⲣⲱⲙⲉ ⲛ ⲧⲉⲓ ϩⲉ ⲉ ⲩ ϫⲱⲛⲧ · ⲥⲟⲡ ⲙⲉⲛ ϣⲁ ⲩ ϭⲛ ⲡ ⲉ ⲧ ⲟⲩ ϣⲓⲛⲉ ⲛⲥⲱ ϥ ⲥⲟⲡ ⲙⲉ ⲩ ϭⲛⲧ︤ ϥ︥ ⲁⲛⲟⲛ ⲇⲉ ⲉⲛⲛⲁ ϫⲱ ⲛⲧ · ⲁⲛ · ⲉ ⲛ ⲇⲓⲥⲧⲁ ⲍⲉ · ϫⲉ ⲙⲉϣⲁⲕ ⲧⲛ ⲛⲁ ϩⲉ ⲁⲛ ⲉ ⲡ ⲉⲧ ⲛ̄ ⲕⲱⲧⲉ ⲛⲥⲱ ϥ · ⲓ︤ⲥ︥ ⲡ ⲱⲛϩ ⲧⲏⲣ ϥ̄ ϥ ⲟⲩⲏϩ ⲙⲛ ⲛ ⲉⲧ ϩⲉⲗ ⲡⲓⲍⲉ ⲉⲣⲟ ϥ ⲭⲱⲣⲓⲥ ϫⲛⲁⲁⲩ ⲛ ⲑ ⲉ ⲛⲧⲁ ⲡ ⲁⲡⲟⲥⲧⲟ ⲗⲟⲥ ⲉⲧ ⲟⲩⲁⲁⲃ ϫⲟⲟ ⲥ ϫⲉ ⲛ ⲧⲉⲧⲛ ⲉⲓⲙⲉ ⲉⲣⲱ ⲧⲛ · ⲁⲛ ϫⲉ ⲡⲉ ⲭ︤ⲥ︥ ⲓ︤ⲥ︥ ⲛϩⲏⲧ ⲧⲏⲩ ⲧⲛ · ⲉⲓⲙⲏⲧⲉⲓ ϫⲉ ⲙⲉϣⲁⲕ ⲛ ⲧⲉⲧ︤ⲛ︥ ϩⲉⲛ ϫⲟⲟⲩⲧ ⲧ ⲉⲧⲛ ⲛⲁⲩ ϫⲉ ⲉⲣⲉ ⲡⲉ ⲭⲣⲏⲙⲁ ⲧⲏⲣ ϥ ⲉⲧⲉ ⲡⲉ ⲭ︤ⲥ︥ ⲡⲉ · ϩⲏⲡ ⲛϩⲏⲧ ⲛ · ⲡⲁⲣⲁ ⲧⲣⲉ ⲛ ⲕⲓⲙⲕⲓⲙ ⲧⲉ ⲛⲟⲩ ⲉⲣⲟ ϥ ⲡⲉ · ⲡⲁⲣⲁ ⲧⲣⲉ ⲛ ϭⲉⲗ︤ⲡ︥ ϩⲓϩⲣⲁ ϥ ⲉⲃⲟⲗ ⲧⲉⲛⲟⲩ ⲡⲉ ⲙⲁⲗⲓⲥⲧⲁ ⲛ ϥ ⲟⲩⲏⲏⲩ ⲉϩⲣⲁⲓ̄ ⲁⲛ ⲡ ⲉⲓ ϣⲁϫⲉ ⲡⲉ · ϫⲉ ⲡⲁⲣⲁ ⲧⲣⲉ ⲛ ϣⲉⲡ · ⲟⲩ ⲕⲟⲩⲓ · ⲛ ϩⲓⲥⲉ ⲡⲉ ⲡⲁⲣⲁ ⲧⲣⲉ ⲛ ⲛⲉϩⲥⲉ ⲙⲙⲟ ϥ ⲛϩⲏⲧ ⲛ ⲡⲉ · ⲡⲁⲣⲁ ⲧⲣⲉ ⲛ ϭⲉⲗⲡ · ⲡⲉⲛ ϩⲏⲧ ⲛⲁ ϥ ⲉⲃⲟⲗ ⲡⲉ · ⲟ ⲩⲛ ⲟⲩ ⲉⲓⲇⲟⲥ ϣⲟⲟⲡ ⲉ ϣⲁⲣⲉ ⲛ ⲣⲱⲙⲉ ⲛⲧⲁ ⲛ ϫⲟ ⲟⲩ · ⲛⲟϫ ϥ ⲉ ⲡ ⲙⲟⲟⲩ · ⲛ ϥ ϭⲗⲟⲙ ⲗⲙ ⲉϩⲟⲩⲛ ⲉ ⲡ ⲛⲟⲩⲃ ⲁⲩⲱ ⲉ ⲡ ϩⲁⲧ · ϣⲁⲛ ⲧⲉ ⲛ ⲉⲧ ⲕⲱⲧⲉ ϩ︤ⲛ︥ ⲙ ⲙⲟⲟⲩ · ⲉⲧ ⲧⲏϩ ϩⲉ ⲉⲣⲟ ϥ · ⲛ ⲧⲟⲕ ϩⲱⲱ ⲕ ⲱ ⲡ ⲣⲱ ⲙⲉ ⲉⲧ ⲟⲩ ⲕⲱⲧⲉ ⲛ ⲥⲱ ϥ ⲉⲃⲟⲗ ϩⲓⲧⲛ ⲛ ⲧⲱϩⲙ · ⲛ ⲛⲉ ⲅⲣⲁ ⲫⲏ · ⲉ ⲙⲉⲧⲁⲛⲟⲉⲓ · ⲙⲁⲣⲉ ⲡ ⲗⲟⲅⲟⲥ ⲙ̄ ⲡ ⲛⲟⲩⲧⲉ ϭⲗⲟⲙⲗ︤ⲙ︥ ⲉϩⲟⲩⲛ ⲉⲣⲟ ⲕ ⲛ ϥ ⲁ ⲙⲁϩⲧⲉ ⲙⲙⲟ ⲕ ϣⲁⲛⲧⲉ ⲛ ⲉⲧ ϣⲓⲛⲉ ⲛⲥⲱ ⲕ · ⲧⲟⲕⲙ ⲉⲕ ⲉϩⲣⲁⲓ ϩⲛ ⲧ ⲗⲟⲓϩⲉ ⲙ ⲡ ⲛⲟⲃⲉ ⲛⲧⲉ ⲟⲩ ⲣⲁϣⲉ ϣⲱⲡⲉ ⲙ ⲡ ⲉⲧ ϣⲁϫⲉ ϩⲙ ⲡ ⲙⲁ ⲛ ϯ ⲥⲃⲱ · ⲛⲧⲉ ⲡ ⲉⲧ ⲥⲱⲧ︤ⲙ︥ ⲇⲉ ⲟⲛ ϯ ϩⲏⲩ ⲛ ⲧⲉϥ ⲯⲩⲭⲏ · ⲁⲩⲱ ⲛ ϥ ⲧ︤ⲙ︥ ϯ ⲟⲥⲉ ⲙⲙⲟ ϥ · ⲉ ϣϫⲉ ⲉⲧⲃⲉ ⲟⲩ ⲕⲧⲟ ⲉ ⲡⲁϩⲟⲩ ⲙⲙⲁⲧⲉ ⲁ ⲑ ⲓⲙⲉ ⲛ ⲗⲱⲧ ⲡⲱ ⲱⲛⲉ · ⲁⲛⲧⲓ ⲟⲩ ⲥϩⲓ ⲙⲉ · ⲁ ⲥ ⲣ ⲟⲩ· ⲟⲩⲟⲉⲓⲧ ⲛ ϩⲙⲟⲩ ⲉ ⲧⲃⲉ ⲟⲩ ϩⲩⲡⲟⲕⲣⲓⲥⲓⲥ ϩⲱⲱ ⲕ ⲛ ⲣⲱⲙⲉ ⲙⲡⲣⲧⲣⲉ ⲧⲉⲕ ⲯⲩ ⲭⲏ ⲡⲱⲱⲛⲉ · ⲉ ⲡ ⲙⲁ ⲛ ⲣϣⲁⲩ ⲛ ⲥ ⲣ ⲁⲧ ϣⲁⲩ ⲡ ϣⲱϥ ⲛ ⲧⲉ ⲯⲩⲭⲏ ⲛ ϩⲉⲛ ⲣⲱⲙⲉ ⲉ ⲩ ⲁⲣ ⲭⲉⲓ ⲙⲛ ⲛ ⲉⲧ ⲟⲩ ⲁⲣ ⲭⲉⲓ ⲉϫⲱ ⲟⲩ ⲡⲉ ϫⲟⲟ ⲥ ϫⲉ ⲡ ϩⲏⲧ · ⲙ̄ ⲡ ⲉⲧ ϣⲟⲃⲧ ϩⲛ ⲟⲩ ϩⲱⲃ ⲛⲁ ⲙⲕⲁϩ · ⲉ ⲣⲟ ⲓ ⲉⲓϣⲁⲛ ϫⲡⲓⲟ ϥ ⲡ ⲁⲑ ⲏⲧ ⲛ ⲥ ⲥⲟⲧⲡ ⲁⲛ · ⲉ ⲧⲣⲉ ϩⲉⲛ ⲣⲱⲙⲉ ⲙⲕⲁϩ ⲛϩⲏⲧ ⲉⲣⲟ ⲕ ⲛ ϩⲟⲩⲟ ⲉ ⲧⲣⲉ ⲡ ⲛⲟⲩ ⲧⲉ ϭⲱⲛⲧ ⲉⲣⲟ ⲕ ⲛ︤ⲙ︥ ⲙⲁ ⲩ ⲛ ⲁϣ ⲛ ϩⲉ ⲛ ϥ ⲛⲁ ϭⲱⲛⲧ · ⲁⲛ ⲉⲕϣⲁⲛ ⲁⲛⲉⲭⲉ ⲛ ⲛ ⲉⲧ ⲉⲓⲣⲉ · ⲛ ⲛ ⲉ ⲧⲉ ⲙⲉϣ ϣⲉ ϩⲛ ⲛⲉϥ ⲙⲁ ⲉⲧ ⲟⲩⲁⲁⲃ ⲛⲁⲓ ⲛⲧⲁ ϥ ϩⲱⲛ ⲉⲧⲃⲏⲏⲧ ⲟⲩ · ϩⲓⲧⲙ ⲙⲱⲩⲥⲏⲥ ϫⲉ ⲉ ⲧⲉ ⲧ ⲛⲁ ⲣ ϩⲟⲧⲉ ϩⲏⲧ ⲟⲩ ⲛ ⲛⲁ ⲙⲁ ⲉⲧ ⲟⲩⲁⲁⲃ · ϣ ϣⲉ ⲅⲁⲣ · ⲁⲗⲏⲑⲱⲥ ⲉ ⲥⲧⲱⲧ · ⲁⲩⲱ ⲉ ⲛⲉϩϣⲗϥ ϩⲏⲧ ⲟⲩ ⲛ ⲙ ⲙⲁ ⲉⲧ ⲟⲩⲁⲁⲃ ⲉⲧⲉ ⲧⲁⲓ ⲧⲉ ⲧ ⲉⲕ ⲕⲗⲏⲥⲓⲁ · ⲙ ⲡ ⲛⲟⲩ ⲧⲉ · ⲧⲁⲓ ⲛⲧⲁ ⲡ ⲙⲁ ⲕⲁⲣⲓⲟⲥ ⲓⲁⲕⲱⲃ · ⲣ ϣⲣⲡ ⲛⲁⲩ ⲉⲣⲟ ⲥ ⲁ ϥ ⲣ ϩⲟⲧⲉ · ⲛ ⲑ ⲉ ⲉⲧ ⲥⲏϩ ϫⲉ ⲁ ϥ ⲧⲱⲙ ⲛⲧ ⲉ ⲩ ⲙⲁ ⲁ ϥ ⲛⲕⲟⲧⲕ ⲙ ⲡ ⲙⲁ ⲉⲧ ⲙⲙⲁⲩ · ⲁ ϥ ⲡⲱ ⲱⲣⲉ ⲛ ⲟⲩ ⲣⲁⲥⲟⲩ ⲁⲩⲱ ⲉⲓⲥ ⲟⲩ ϭⲗⲟⲟ ϭ ⲉ ⲉⲣⲉ ⲧⲉⲥ ⲁⲡⲉ ⲡⲏϩ ϣⲁϩⲣⲁⲓ ⲉ ⲧ ⲡⲉ · ⲉⲣⲉ ⲛ ⲁⲅⲅⲉⲗⲟⲥ ⲛⲁ · ⲉ⳿ ϩⲣⲁⲓ ⲉ ⲩ ⲛⲏⲩ · ⲉ ⲡ ⲉ ⲥⲏⲧ ϩⲓⲱⲱ ⲥ ⲡ ϫⲟⲉⲓⲥ ⲇⲉ ⲛⲉ ϥ ⲧⲁ ϫⲣⲏⲩ ⲉϩⲣⲁⲓ ⲉϫⲱ ⲥ ⲁ ⲩⲱ ⲙⲛⲛⲥⲱ ⲥ ⲡⲉ ϫⲁ ϥ ϫⲉ ⲁ ϥ ⲣ ϩⲟⲧⲉ ⲛϭⲓ ⲓⲁⲕⲱⲃ · ⲁⲩⲱ ⲁ ϥ ϩⲟⲙⲟⲗⲟⲅⲉⲓ ϫⲉ ⲡ ⲏⲓ ⲙ̄ ⲡ ⲛⲟⲩⲧⲉ ⲡⲉ ⲡⲁⲓ · ⲁⲩⲱ ⲧⲁⲓ ⲧⲉ ⲧ ⲡⲩⲗⲏ ⲛ ⲧ ⲡⲉ ⲁ ϣ ϭⲉ ⲡⲉ ⲡ ⲙⲁ ⲉⲧⲉ ⲣⲉ ⲧⲉ ϭⲗⲟⲟϭⲉ ⲛϩⲏ ⲧ ϥ · ⲧⲁⲓ ⲉⲧⲉⲣⲉ ⲧⲉⲥ ⲁⲡⲉ ⲡⲏϩ ϣⲁϩⲣⲁⲓ ⲉ ⲧ ⲡⲉ ⲉⲓⲙⲏⲧⲉⲓ ⲧ ⲉⲕⲕⲗⲏⲥⲓⲁ · ⲙ̄ ⲡ ⲛⲟⲩⲧⲉ ⲧⲁⲓ ⲉⲧⲉ ⲣⲉ ⲧⲉ ϩⲓⲏ ⲛ ⲃⲱⲕ ⲉϩⲣⲁⲓ ⲉ ⲧ ⲡⲉ ⲛϩⲏⲧ ⲥ ⲙⲁⲩⲁⲁ ⲥ ⲧⲁⲓ ⲉⲧⲉ ⲣⲉ ⲡ ⲛⲟⲩⲧⲉ ⲧⲁ ϫⲣⲏⲩ ⲉϩⲣⲁⲓ ⲉϫⲱ ⲥ ⲧ ⲁⲓ ⲟⲛ · ⲛ̄ⲧⲁ ⲡ ⲡⲁⲧ ⲣⲓⲁⲣⲭⲏⲥ ⲛⲁⲩ ⲉⲣⲟ ⲥ ⲁ ϥ ϫⲟⲟ ⲥ ϩ︤ⲛ︥ ⲟⲩ ϩⲟⲧⲉ ϫⲉ ⲡ ⲏⲓ ⲙ ⲡ ⲛⲟⲩ ⲧⲉ ⲡⲉ ⲡⲁⲓ · ⲁⲩⲱ
ⲙⲛ ⲛ ⲥⲩⲛⲁⲅⲱ ⲅⲏ · ⲙⲛ ⲛ ⲏⲓ̈ ⲛⲁ ⲱϣⲡⲉ ⲉ ⲩ ⲟⲩⲁⲁⲃ ⲁⲩⲱ ⲉ ⲩ ⲥⲙⲟⲛⲧ · ϫⲉ ⲙⲡⲉ ϥ ⲉⲓ̈ ⲉϩⲟⲩⲛ ⲉⲣⲟ ⲟⲩ ⲛϭⲉⲓ ⲡ ⲉⲛ ⲧ ⲁ ϥ ⲣ̄ ⲟⲩ ⲙⲏⲏϣⲉ ⲛ ⲣⲱⲙⲉ ⲛ ⲑ ⲉ ⲛⲉ ⲛ ⲧⲃⲛⲟⲟⲩⲉ · ⲛ ⲉⲧ ⲛⲟⲩϫⲉ ⲛ ⲛⲉⲓ̈ ϣⲁϫⲉ ⲉⲃⲟⲗ ⲙⲙⲟ ⲟⲩ · ⲛⲁⲓ̈ ⲛⲉ ⲛ ⲣⲱ ⲙⲉ ⲉⲧⲉ ⲛ ⲥⲉ ϣⲗⲏⲗ ⲁⲛ ⲉ ⲧⲙ ⲧⲣⲉ ⲡ ⲛⲟⲩⲛ ⲟⲙⲕ ⲟⲩ · ⲛ ⲁⲓ ⲛⲉ ⲛ ⲣⲱⲙⲉ ⲉ ⲧⲉ ⲙⲡ ⲟⲩ ϯ ⲛ ⲛⲉⲛ ⲙⲉⲉⲩⲉ ⲛ ϩⲏⲧ ⲉ ⲧⲣⲉ ⲩ ⲕⲟⲧ ⲟⲩ ⲉ ⲡⲉⲩ ⲛⲟⲩⲧⲉ · ⲟ ⲩⲛ ⲟⲩ ϣⲁϫⲉ ⲏ ⲟⲩ ϩⲱⲃ · ⲉ ⲁ ϥ ⲣ ⲟⲩ ⲙ ⲕⲁϩ ⲛ ϩⲏⲧ ⲉ ⲧⲣⲉ ⲩ ⲕⲟⲧ ⲟⲩ ⲉ ⲡⲉⲩ ⲛⲟⲩ ⲧⲉ · ⲟ ⲩⲛ ⲟⲩ ϣⲁϫⲉ ⲏ ⲟⲩ ϩⲱⲃ ⲉ ⲁ ϥ ⲣ ⲟⲩ ⲙⲕⲁϩ ⲛ ϩⲏⲧ · ⲛ ⲟⲩ ϣⲏ ⲣⲉ ⲉⲃⲟⲗ ϩⲉⲓ̈ⲧⲛ ⲛⲉϥ ⲉⲓ̈ⲟⲧⲉ · ϫⲉ ⲛⲉϥ ⲧⲉⲓ ⲧⲱⲛ ⲛⲙⲙⲁ ⲩ ⲡⲉ · ⲛⲛⲉ ⲡ ⲛⲟⲩⲧⲉ ϫⲟⲟ ϥ ⲉ ⲧⲣⲉ ϥ ⲉⲓ̈ ⲉϩⲣⲁⲓ̈ ⲉϫⲱ ⲛ · ⲡ ⲁⲗⲓⲛ ⲟⲛ ⲡⲉ ⲛ ϩⲟⲩⲟ ⲛⲁ ⲣ ⲃⲟⲗ ⲉⲣⲟ ϥ ⲁⲛ · ⲉ ⲧⲃⲉ ⲡⲁⲓ̈ ⲡⲉϫⲉ ⲙⲏ ⲡⲟⲧⲉ ⲛ ⲑ ⲉ ⲛⲧⲁ ϩⲣⲉⲃⲉⲕⲕⲁ · ⲥⲡⲟⲩ ⲇⲁⲍⲉ ⲉ ⲧⲣⲉ ⲉⲓ̈ⲁⲕⲱⲃ ϫⲉⲓ̈ ⲡⲉ ⲥⲙⲟⲩ ⲉⲃⲟⲗ ϩⲉⲓ̈ⲧⲙ ⲡⲉϥ ⲓⲱⲧ ϫⲉ ⲛⲉ ϥ ⲥⲱⲧⲙ ⲛ ⲥⲱ ⲟⲩ · ⲛ ⲧⲉ ⲡ ϣⲏⲣⲉ ⲉⲧ ⲛⲁ ⲛⲟⲩ ϥ ϫⲉⲓ ⲡⲉ ⲥ ⲙⲟⲩ ⲉⲃⲟⲗ ϩⲉⲓ̈ⲧⲙ ⲡ ⲛⲟⲩⲧⲉ ⲓ︤ⲥ︥ ϫⲉ ϥ ϩⲏⲡⲟⲧⲁⲥⲥⲉ ⲛⲁ ϥ ⲁⲩⲱ ϥ ⲥⲱⲧⲙ ⲛⲥⲁ ⲧⲉϥ ⲙⲁⲁⲩ ⲧ ⲉⲕ ⲕⲗⲏⲥⲓⲁ · ⲛ ⲧⲉ ⲡ ϣⲏⲣⲉ ⲙ ⲡⲟ ⲛⲏⲣⲟⲥ · ⲣ ϣⲙⲙⲟ ⲉⲣⲟ ϥ · ϫⲉ ⲉ ϥ ϯ ⲧⲱⲛ ⲛⲙⲙⲁ ⲥ ϩⲛ ⲛⲉϥ ϩⲃⲏⲩⲉ ⲙ ⲡⲟⲛⲏ ⲣⲟⲛ ⲛ ⲑ ⲉ ⲛ ⲏⲥⲁⲩ . ⲟ ⲩⲛ ϣⲏⲣⲉ ⲛ ϣⲣ︤ⲡ︥ ⲙ ⲙⲓⲥⲉ ⲉ ϣⲁ ϥ ⲕⲗⲏ ⲣⲟⲛⲟⲙⲉⲓ̈ ⲛ ⲛⲉϥ ⲉⲓ̈ⲟⲧⲉ ϫⲉ ϥ ⲥⲱⲧⲙ ⲛⲥⲱ ⲟⲩ · ⲁⲩⲱ ⲟⲩⲛ ϣⲏⲣⲉ ϣⲏⲙⲉ ϣⲁ ⲩ ϣⲟ ⲛ ϥ ⲉ ⲧⲉ ⲕⲗⲏⲣⲟ ⲛⲟⲙⲉⲓ̈ ϫⲉ ⲩⲟⲛ ⲁⲧ ⲥⲱⲧⲙ̄ ⲛ̄ⲥⲱ ⲟⲩ . ⲟ ⲩⲛ ϣⲏⲣⲉ ⲇⲉ ⲟⲛ ϣⲏⲙⲉ ϣⲁ ⲩ ⲕⲗⲩ ⲣⲟⲛⲟⲙⲉⲓ ⲉⲧⲃⲉ ⲧⲉⲩ ⲙⲛⲧ ⲥⲙⲛⲧ . ⲁⲩⲱ ⲟⲩⲛ ⲛⲟϭ ⲛ ϣⲏⲣⲉ ⲉ ϣⲁ ⲩ ϣⲟ ⲟⲛ ⲟⲩ ⲉ ⲧⲉⲕ ⲕⲗⲩ ⲣⲟⲛⲟⲙⲉⲓ̈ⲁ ⲉⲧⲃⲉ ⲧⲉⲩ ⲙⲛⲧ ⲁⲧ ⲥⲱⲧⲙ ⲛ ⲁⲓ̈ ⲁ ⲓ̈ ϫⲟⲟⲩ ⲛ ⲧⲉⲓ ϩⲉ : ⲡⲱ ⲧⲛ ϩⲱⲧ ⲧⲏⲩⲧⲛ ⲡⲉ ⲕⲣⲓ̈ ⲛⲉ · ϫⲉ ⲛⲓⲙ ⲡⲉ ⲡ ⲛⲟϭ · ⲁⲩⲱ ⲁϣ ⲡⲉ ⲡ ⲕⲟⲩⲓ̈ ⲉ ⲃⲟⲗ ⲁⲛ ϫⲉ ⲉⲣⲉ ⲙ ⲡ ϩⲱⲃ ⲙⲟⲕϩ ⲛⲁϩ ⲣⲁ ⲓ̈ ⲉ ⲧⲣⲁ ϫⲟⲟ ⲥ ϫⲉ ⲡ ⲟⲩⲏⲏⲃ ⲡⲉ ϭⲉ · ϫⲓ̈ⲛ ⲙⲙⲟⲛ ⲡ ⲗⲁⲟⲥ ⲡⲉ · ⲁⲗⲗⲁ ⲉⲃⲟⲗ ⲛⲧⲟϥ ϫⲉ ⲡ ⲣⲱⲙⲉ ⲟⲩⲱϣ ⲉ ⲡⲉⲓ̈ⲑⲉ ⲙⲙⲟ ϥ ϩⲛ ⲧⲉ ⲡⲗⲁⲛⲏ ⲙ ⲡⲉϥ ϩⲏⲧ · ⲕⲁⲛ ⲉⲩϣⲁⲛ ⲁⲁ ϥ ⲛ ϣⲙⲙⲟ ⲉ ⲧ ⲙ︤ⲛ︥ⲧ ⲣⲣⲟ ⲛ ⲙ ⲡⲏⲩⲉ · ⲛ̄ ϩⲟⲩⲟ ⲉ ϣⲱⲡ ⲉⲣⲟ ϥ ⲛ ⲧ ⲙⲉ ⲛ ϥ ⲃⲱⲕ ⲉϩⲟⲩⲛ ⲉⲣⲟ ⲥ · ⲟⲩ ⲙ ⲁⲁⲩ ⲇⲉ ⲟⲛ ⲉⲣⲉ ⲛ ϣⲣⲡ ⲙⲉⲓ̈ⲥⲉ ⲛ ⲛⲉⲥ ϣⲏⲣⲉ ϣⲟ ⲟⲡ ϩⲙ ⲡ ⲏⲓ̈ ⲛⲙ ⲙⲁ ⲥ · ⲉⲧⲃⲉ ⲑⲁⲗ ⲡⲉⲓ̈ ⲙⲙⲟ ⲥ · ⲁⲩⲱ ⲉⲣⲉ ⲛ ϣⲏⲣⲉ ⲉⲧ ⲛⲏⲩ ⲙⲛⲛⲥⲱ ⲟⲩ ϩⲛ ⲧ ⲥⲱϣⲉ ⲉ ⲧⲣⲉ ⲩ ⲣ ϩⲱⲃ ⲛ ⲥⲉ ⲉⲓ̈ⲛⲉ ⲛⲁ ⲥ ⲉϩⲟⲩⲛ · ⲁⲩⲱ ⲉ ⲩⲛ ϩⲉⲛ ⲁⲅⲁⲑⲟⲛ ⲛⲁϣⲱ ⲟⲩ ϣⲟⲟⲡ ⲛⲁ ⲥ · ⲛⲓ̈ⲙ ⲡ ⲉⲧ ⲛⲁ ϫⲟⲟ ⲥ ⲁⲛ ϫⲉ ⲉⲥϣⲁⲛ ϭⲱⲛⲧ ⲉ ⲛ ⲉⲧ ⲟⲩⲏϩ ⲛⲙ ⲙⲁ ⲥ · ⲉⲧⲃⲉ ⲛ ⲥⲱϣ ϣⲉ ⲉⲧ ⲟⲩ ⲉⲓ̈ⲣⲉ ⲙ ⲙⲟ ⲟⲩ ⲛⲙⲙⲁ ⲥ · ⲥ ⲛⲁ ϩⲟⲡ ⲟⲩ ⲉⲣⲟ ⲟⲩ ϣⲁⲛⲧⲉ ⲛⲁⲓ ⲉⲓ̈ ⲉ ϩⲟⲩⲛ ⲛ ⲉⲥ ⲧⲁⲁ ⲩ ⲛⲁ ⲩ · ⲁ ⲩⲱ ⲟⲛ ⲉⲣϣⲁⲛ ⲛ ⲉⲧ ⲧⲏϣⲉⲉⲣ ⲛ ⲉⲧ ⲉϣ ϣⲉ ϩⲙ ⲡ ⲏⲓ̈ ϯ ⲙ ⲧⲟⲛ ⲛⲁ ⲩ ⲥ ⲛⲁ ⲧⲁⲁ ⲩ ⲛⲁ ⲩ · ⲁ ⲩⲱ ⲉⲣϣⲁⲛ ⲛⲁⲓ̈ ⲉⲓ̈ ⲉϩⲟⲩⲛ ⲛⲁ ⲥ ⲉ ⲥ ⲛⲁ ϩⲟⲡ ⲟⲩ ⲉⲣⲟ ⲟⲩ · ϫⲉ ⲁ ⲩ ϯ ϭⲱⲛⲧ ⲛⲁ ⲥ ϩⲛ ⲛ ⲉⲧⲉ ⲥ ⲟⲩⲁϣ ⲟⲩ ⲁⲛ ⲉ ⲁⲁ ⲩ · ⲉ ⲁ ⲛ ⲉⲓ̈ⲙⲉ ϭⲉ ϫⲉ ⲛ ϣⲁ ϫⲉ ⲉ ⲧ ⲙⲙⲁⲁⲩ ⲧ ⲉⲕ ⲕⲗⲏⲥⲓ̈ⲁ ⲁ ⲩⲱ ⲛ ⲟⲩⲏⲏⲃ ϫⲉ ⲛⲟϭ ⲛ ϣⲏⲣⲉ ⲁ ⲩⲱ ⲛ ⲗⲁⲟⲥ ϫⲉ ⲛ ϣⲏⲣⲉ ϣⲏⲙ · ⲛ ⲧⲛ ⲣ ⲭⲣⲓⲁ ⲁⲛ ⲛ ⲃⲱⲗ · ⲅ ⲉⲛⲟⲓⲧⲟ ⲇⲉ ⲛⲧⲉ ⲛ ϫⲉⲓ̈ ⲛ ⲟⲩ ⲥⲙⲟⲩ ⲉⲃⲟⲗ ϩⲉⲓ̈ⲧⲙ ⲡ ⲛⲟⲩⲧⲉ ⲁⲩⲱ ⲛⲧ ⲛ ⲧⲙ ϫⲉⲓ̈ ⲛ ϩⲉⲛ ⲧϭⲁⲉⲓⲟ ⲙⲛ ϩⲉⲛ ⲥⲱϣ · ⲉ ϣϫⲉ ⲙⲛ ⲡ ⲉⲧ ⲛⲁ ⲛⲟⲩ ϥ · ⲁⲩⲱ ⲙⲛ ⲡ ⲉⲧ ⲛⲟⲧⲙ ⲛⲥⲁ ⲧⲣⲉ ϩⲉⲛ ⲥⲛⲏⲩ ⲟⲩ ⲱϩ ϩⲛ ⲟⲩ ⲙⲁ ⲉ ⲛ ⲟⲩ ⲱⲧ · ⲉ ⲩ ϣⲟⲟⲡ ⲣⲱ ϩⲉⲓϫⲙ ⲡ ⲕⲁϩ · ⲁ ⲩⲱ ⲟⲩⲛ ϩⲉⲛ ⲕⲉ ⲙⲉⲉⲩⲉ ⲉ ⲩ ϩⲟⲟⲩ ϥⲱ ϭⲉ ⲉϩⲟⲩⲛ ⲉⲣⲟ ⲟⲩ · ⲁⲗⲗⲁ ⲛ ⲥⲉ ϣⲱⲡ ⲙⲙⲟ ⲟⲩ ⲉⲣⲟ ⲟⲩ ⲁⲛ ⲉⲓ̈ⲉ ⲛⲁⲛⲟⲩ ϥ ⲁⲩⲱ ϥ ϩⲟⲗϭⲉ ⲛ ⲟⲩⲏⲣ ⲉ ⲧⲣⲉ ⲛ ⲣ ⲙⲡϣⲁ ϩⲉⲓ̈ ⲟⲩ ⲥⲟⲡ ⲛ ⲓⲟⲧⲉ ⲁⲩⲱ ⲛ ϣⲏⲣⲉ ⲉ ⲧⲣⲉ ⲛ ⲥⲱⲟⲩϩ ⲉ ⲡⲉⲓ ⲙⲁ ⲉ ⲛ ⲟⲩⲱⲧ ⲉⲧ ⲙ ⲙⲁⲩ ⲉⲧⲉ ⲧ ⲙⲛⲧ ⲣⲣⲟ ⲛ ⲙ ⲡⲏⲩⲉ ⲧⲉ · ⲡ ⲁ ⲛⲓ̈ⲙ ⲡⲉ ⲡⲉⲓ̈ ⲛⲟϭ ⲛ ⲕⲁⲓ̈ⲫⲁⲗⲁⲓ̈ⲟⲛ ⲡⲁ ⲛ ⲟⲩⲏⲏⲃ ⲡⲉ ⲉⲧ ϩⲛ ⲧⲉϥ ⲧⲁⲝⲓ̈ⲥ ⲏ ⲡ ⲙⲟⲛⲁⲭⲟⲥ · ϫⲛ ⲙⲙⲟⲛ ⲡⲁ ⲡ ⲗⲁ ⲟⲥ ⲡⲉ · ⲛ ϯ ⲥⲟⲟⲩⲛ ⲁⲛ ⲛ ⲗⲁⲁⲩ · ⲛⲥⲁ ⲡ ⲉⲛⲧ ⲁ ⲡ ϫⲟⲉⲓ̈ⲥ ϫⲟⲟ ϥ · ϫⲉ ⲡⲁ ⲛ ⲉⲛⲧ ⲁ ⲩ ⲥⲃⲧⲱ ⲧ ϥ ⲛⲁ ⲩ ⲡⲉ ⲉⲃⲟⲗ ϩⲉⲓ̈ⲧⲙ ⲡⲁ ⲉⲓ̈ⲱⲧ · ϩⲛ ⲛⲉⲩ ϩⲓ̈ⲥⲉ · ⲙⲛ ⲛⲉⲩ ⲡⲣⲁⲝⲓ̈ⲥ ⲉ ⲛ ⲁ ⲅⲁⲑⲟⲛ · ⲁⲩⲱ ϩⲉⲛ ϩⲉⲛ ⲧⲟⲡⲟⲥ ⲁⲛ ⲛⲧⲟϥ · ⲏ ⲟⲩ ⲣⲁⲛ · ⲏ ⲟⲩ ⲥⲭⲏ ⲙⲁ · ⲛⲁⲓ̈ ⲛ ⲥⲉ ⲛⲁ ϯ ϩⲏⲩ ⲁⲛ ⲙ ⲡ ⲣⲱⲙⲉ ⲁϫⲛ ⲛⲉ ⲡⲣⲁⲝⲓ̈ⲥ · ⲁ ⲓ ϫⲟⲟ ⲥ ⲛ ⲕⲁⲓ̈ ⲥⲟⲡ ϫⲉ ⲁ ⲛ ⲧⲉⲓ̈ ⲥⲟⲉⲓⲧ . ϩⲟⲓ̈ ϫⲉ ⲁ ⲩ ϩⲉ ⲉϩⲣⲁⲓ̈ ⲉ ϫⲙ ⲡⲉ ⲑⲏⲁⲥⲧⲏ ⲣⲓ̈ⲟⲛ ⲉⲧⲃⲉ ⲡ ϯϩⲉ · ⲁⲩⲱ ⲡ ⲗⲓ̈ⲃⲉ ⲙ ⲡ ⲏⲣⲡ · ⲁⲩⲱ ϫⲉ ⲁ ⲟⲩ ϣⲱⲡⲉ ⲙⲙⲟ ⲟⲩ ⲉ ⲩ ⲣⲁϩⲧ ⲉϩⲣⲁⲓ̈ ϩⲙ ⲡ ⲙⲁ ⲉⲧ ⲙⲙⲁⲩ ϣⲗⲟϥ ⲡⲉ ϫⲟⲟ ⲩ ϣⲓ̈ⲡⲉ ⲡⲉ ⲥⲱⲧⲙ ⲉⲣⲟ ⲟⲩ · ϩ ⲉⲛ ⲕⲟⲟⲩⲉ ⲉ ⲩ ⲧⲁϩⲟ ⲙⲙⲟ ⲟⲩ ⲉ ⲩ ⲟⲩⲱⲧⲃ ⲉϩⲟⲩⲛ ⲉ ⲛ ⲏⲓ̈ · ⲁⲩⲱ ⲛ ⲧⲟⲡⲟⲥ ⲉⲛ ⲉⲛ ⲣⲱⲙⲉ · ⲉ ⲩ ϫⲉⲓ̈ⲟⲩⲉ ⲁⲩⲱ ⲉ ⲩ ϫⲱ ⲛ ϩⲉⲛ ⲕⲉ ϣⲁϫⲉ ⲉ ⲛ ⲁⲣⲅⲟⲛ · ⲙⲛ ϩⲉⲛ ⲟⲩⲁ · ⲉ ϣϫⲉ ⲡ ⲟⲩⲏⲏⲃ ⲛⲁ ⲣ ϩⲉ ⲛ ϩⲃⲏⲩⲉ ⲁⲛ ⲉ ⲩ ⲣ ⲁⲛⲁ ϥ ⲙ ⲡ ⲛⲟⲩ ⲧⲉ · ⲁⲩⲱ ⲉ ⲩ ⲥⲟⲧⲡ · ⲛⲁⲛⲟⲩ ⲟⲩ · ⲁⲩⲱ ⲛ ⲧⲉⲗⲓ̈ⲟⲛ · ⲉ ⲩ ⲟⲩⲁⲁⲃ ⲛⲓ̈ⲙ ⲡ ⲉⲧ ⲛⲁ ⲁ ⲩ · ⲁ ⲗⲗⲁ ⲛ ⲁϣ ⲉ ⲛ ⲉⲧ ⲉⲓ ⲣⲉ ϭⲉ ⲙ ⲡⲉϥ ⲟⲩⲱϣ ϩⲛ ⲧⲃⲃⲟ ⲛⲓ̈ⲙ ⲉⲩⲱ ϩⲛ ⲙⲉ ⲛⲓ̈ⲙ · ⲉ ⲟⲩ ϣⲓ̈ⲡⲉ ⲛⲁ ⲛ · ⲛ ⲉ ⲅⲣⲁⲫⲏ ⲛⲧⲟ ⲟⲩ ⲡⲁⲣⲁⲅⲅⲉⲓⲗⲉ ⲉ ⲧⲣⲉ ⲡ ⲗⲁⲟⲥ ⲉⲓ̈ⲛⲉ ⲛⲁ ⲛ ⲉϩⲟⲩⲛ ⲛ ϩⲉⲛ ϩⲛⲁⲁⲩ ⲛⲁⲛⲟⲩ ⲟⲩ ⲉⲧⲉ ⲙⲛ ⲗⲁⲁⲩ ⲛ ϫⲱϩⲙ ⲛϩⲏⲧ ⲟⲩ ⲏ ⲧⲱⲗⲙ · ϩ ⲛⲁⲁⲩ ⲅⲁⲣ ⲛⲓ̈ⲙ ⲡⲉ ϫⲁ ϥ ⲉⲧ ⲥⲟⲧⲡ ⲛⲧⲉ ⲧⲏⲩⲧⲛ ⲛ ϣⲣ︤ⲡ︥ ⲛ ⲅⲉⲛⲟⲓ̈ ⲙⲁ ⲧⲏⲣ ⲟⲩ ⲉⲃⲟⲗ ϩⲛ ⲛ ⲉⲧⲛ ⲁⲡⲁⲣ ⲭⲏ ⲧⲏⲣ ⲟⲩ · ⲉ ⲩ ⲛⲁ ϣⲱⲡⲉ ⲉ ⲛⲉⲛ ⲟⲩⲏⲏⲃ · ⲁ ⲩⲱ ⲧⲁ ⲡ ⲁⲣⲭⲏ ⲛ ⲛ ⲉⲧⲉ ⲧⲛ ⲛⲁ ⲟⲩⲟ ⲙ ⲟⲩ ⲉ ⲧⲉⲧⲛⲉ ⲧⲁ ⲁ ⲥ ⲉ ⲛⲉⲛ ⲟⲩⲏⲏⲃ ⲉ ⲧⲣⲉ ⲡⲉ ⲥⲙⲟⲩ ⲉⲓ̈ ⲉ ϩⲣⲁⲓ̈ ⲉϫⲙ ⲡⲉⲕ ⲏⲓ̈ · ⲁ ⲩⲱ ⲙⲛ ⲗⲁⲁⲩ ⲙ ⲡ ⲟⲩ ϫⲟⲟ ⲥ ⲉⲧⲃⲏ ⲏⲧ ϥ ϫⲉ ⲉ ⲩ ⲛⲁ ϫⲉⲓ ⲉⲃⲟⲗ ⲛϩⲏⲧ ϥ ⲛ ϣⲟⲣⲡ ⲛϭⲉⲓ ⲛ ⲟⲩ ⲏⲏⲃ · ⲧⲛ ⲁ ⲙ ⲉⲗⲉⲓ ⲇⲉ ϩⲱⲱ ⲛ ⲉ ⲉⲣ ⲛ ⲉⲧ ⲥⲟⲩⲧⲱⲛ · ⲏ ⲉϣⲱⲡⲉ ⲣⲱ ⲧⲛ ⲛⲁ ⲉⲣ ⲃⲟⲗ ⲉ ⲧ ⲁ ⲡⲉⲓ̈ⲗⲏ ⲛ ⲛⲉⲓ̈ ϣⲁ ϫⲉ · ϫⲉ ⲛ ⲉⲧ ⲃ ⲱⲧⲉ ⲙ ⲡ ϩⲁⲡ ⲁⲩⲱ ⲛ ⲉⲧ ⲡⲱϣⲥ ⲛ ⲛ ⲉⲧ ⲥⲟⲩⲧⲱⲛ ⲧⲏⲣ ⲟⲩ · ⲛ ⲓ̈ⲙ ⲛⲉ ⲛⲁⲓ̈ ⲉⲣⲉ ⲧⲉⲓ̈ ⲥⲙⲏ ϫⲱ ⲙⲙⲟ ⲥ ⲉⲣⲟ ⲟⲩ · ϫⲉ ⲁ ⲡ ⲛⲟⲩⲧⲉ ⲁϩⲉ ⲣⲁⲧ ϥ ϩⲛ ⲧ ⲥⲩⲛⲁⲅⲱ ⲅⲏ ⲉ ⲛⲉⲛ ⲛⲟⲩⲧⲉ ⲉ ϥ ϩⲛ ⲧ ⲙⲏⲧⲉ ⲇⲉ ϥ ⲛⲁ ϫⲛⲉ ⲛ ⲛⲟⲩ ⲧⲉ · ϫⲉ ϣⲁⲧ ⲛⲁ ⲧⲉⲧⲉⲛ ϫⲉⲓ̈ ⲛⲉ ⲙ ⲡ ϫⲓ̈ ⲛ ϭⲟⲛⲥ ⲧⲉ ⲧⲉⲛ ϫⲉⲓ̈ ⲙ ⲡ ϩⲟ ⲛⲉ ⲛ ⲣⲉϥ ⲣ ⲛⲟⲃⲉ · ⲉ ⲓ̈ⲙⲏⲧⲉⲓ ⲟⲩⲟⲛ ⲛⲓ̈ⲙ ⲉⲧ ϩⲛ ⲙ ⲙⲛⲧ ⲛⲟϭ ⲙ ⲡ ⲛⲟⲩⲧⲉ · ⲡ ⲟⲩⲁ ⲡ ⲟⲩⲁ ⲕⲁⲧⲁ ⲧⲉϥ ⲙⲉⲓ̈ⲛⲉ · ϩ ⲉⲛ ⲣⲱⲙⲉ ⲉ ⲩ ⲙⲟⲩ ⲧ ⲉⲣⲟ ⲟⲩ ϭⲉ ϫⲉ ⲛⲟⲩ ⲧⲉ · ⲉϣϣⲉ ⲉ ⲧⲣⲉ ⲩ ⲣ ϩⲉⲛ ϩⲃⲏⲩⲉ ⲉ ⲩ ⲧⲟⲟⲙⲉ ⲉ ⲡ ⲣⲁⲛ ⲛ ⲙ ⲙⲛⲧ ⲛⲟϭ ⲙ ⲡ ⲉⲛ ⲧ ⲁ ϥ ϫⲟⲟ ⲥ · ϫⲉ ⲁ ⲛⲟⲕ ⲁ ⲓ̈ ϫⲟⲟ ⲥ ϫⲉ ⲛ ⲧⲉⲧⲛ ϩⲉⲛ ⲛⲟⲩ ⲧⲉ ⲛⲧⲉⲧⲛ ⲛ ϣⲏⲣⲉ ⲙ ⲡ ⲉⲧ ϫⲟ ⲥⲉ ⲧⲏⲣ ⲧⲛ ⲙ ⲏⲡⲟⲧⲉ ⲉⲧⲃⲉ ⲧ ⲙⲛⲧ ⲣⲉϥ ⲕⲁⲧⲁ ⲫⲣⲟⲛⲉⲓ̈ ⲛ ϥ ϫⲟ ⲟ ⲥ ϫⲉ ⲉⲓ̈ⲥ ϩⲏⲏⲧⲉ ⲧⲉⲧ ⲛⲁ ⲙⲟⲩ ⲛ ⲑ ⲉ ⲛ ⲛ ⲣⲱⲙⲉ · ⲁⲩⲱ ⲧⲉⲧ ⲛⲁ ϩⲉ ⲛ ⲑ ⲉ ⲟⲩⲁ ⲛ ⲛ ⲁⲣⲭⲱⲛ · ⲉ ϥ ϫⲱ ⲙⲙⲟ ⲥ ϫⲉ ⲧⲉⲧ ⲛⲁ ϩⲉ ⲛ ⲑ ⲉ ⲛ ⲟⲩⲁ ⲛ ⲛ ϩⲉⲗⲗⲏⲛ ⲏ ⲧⲉⲧ ⲛⲁ ⲙⲟⲩ ⲛ ⲑ ⲉ ⲛ ⲉⲛ ϩⲉⲗⲗⲏⲛ · ⲙⲛ ϩⲁⲓ̈ⲣⲁⲓ̈ⲇⲉⲓ̈ ⲕⲟⲥ ⲛⲓ̈ⲙ · ⲏ ⲡⲁⲓ̈ ⲟⲩⲟⲛϩ ⲉⲃⲟⲗ · ⲁⲛ ϩⲛ ⲛⲉ ⲅⲣⲁⲫⲏ · ϫⲉ ⲛⲧⲉⲣⲉ ϩⲁϩ ϩⲛ ⲛ ⲉⲧ ϩⲛ ⲙ ⲙⲛⲧ ⲛⲟϭ ⲙ ⲡ ⲛⲟⲩⲧⲉ ⲕⲧⲉ ⲡ ϩⲁⲡ ⲉ ⲩ ⲭⲟ ⲗⲏ · ⲁⲩⲱ ⲡ ⲕⲁⲣ ⲡⲟⲥ ⲛ ⲧ ⲇⲓ̈ⲕⲁⲓⲟ ⲥⲩⲛⲏ ⲉ ⲩ ⲥⲓ̈ϣⲉ · ⲁ ⲩ ϩⲉ ⲛ ⲑ ⲉ ⲛ ⲛ ⲁⲣⲭⲱⲛ ⲛ ⲛ ϩⲉⲑⲛⲟⲥ · ⲛⲧ ⲁ ⲡ ⲛⲟⲩⲧⲉ ϥⲟⲧ ⲟⲩ ⲉⲃⲟⲗ ⲧⲏⲣ ⲟⲩ ϫⲉⲓ̈ ⲛⲉ ϣⲟⲣⲡ · ⲛ ⲧⲁ ⲥⲁⲟⲩⲗ ϯ ϩⲏⲩ ⲉⲛ ⲟⲩ ⲙ ⲡⲉⲓ ⲟⲩⲟ ⲉⲓ̈ϣ ⲛⲧ ⲁ ϥ \'ⲥⲉϣ︤ ϥ︥ ⲡ ϣⲁϫⲉ ⲙ ⲡ ⲛⲟⲩ ⲧⲉ · ⲁ ϥ ϩⲉ ⲉⲃⲟⲗ ϩⲙ ⲡⲉ ϩⲙⲟⲧ ⲙ ⲡ ⲉⲛ ⲧ ⲁ ϥ ϯ ⲉⲟⲟⲩ ⲛⲁ ϥ ⲉ ⲧⲣⲉ ϥ ⲣ ⲣⲣⲟ · ⲁ ϥ ϩⲉ ⲟⲛ ϩⲙ ⲡⲉ︤ ⲙ︥ ⲗⲁϩ ⲛ ⲛ ⲁⲗⲗⲟ ⲫⲩⲗⲟⲥ · ⲛ ⲧⲁ ⲓ̈ ϫⲉ ⲡⲁⲓ̈ ⲙⲁⲩⲁ ⲁ ϥ ⲉ ⲩ ⲙⲛⲧ ⲙⲛⲧⲣⲉ ⲛ ⲛ ⲉⲧ ⲛ ⲥⲉ ⲕⲣⲓ ⲛⲉ ⲁⲛ ϫⲉ ⲁ ϩⲁϩ ϩⲉ ϫⲓ̈ⲛ ⲡ ⲁⲓ̈ⲱⲛ ⲙⲛ ⲛⲥⲁ ⲡ ⲣⲁⲛ ϫⲉ ⲛⲟⲩ ⲧⲉ ⲁⲩⲱ ϣⲏⲣⲉ ⲙ ⲡ ⲉⲧ ϫⲟⲥⲉ · ⲁⲩⲱ ⲙⲛⲛⲥⲁ ⲧⲣⲉ ⲩ ⲕⲁ ⲑⲓ̈ⲥⲧⲁ ⲙⲙⲟ ⲟⲩ ⲛ ⲣⲉϥ ϯ ϩⲁⲡ · ⲛ ⲑ ⲉ ⲙ ⲡⲉⲓ̈ ⲡⲣⲉⲥⲃⲩ ⲧⲉⲣⲟⲥ ⲥⲛⲁⲩ ⲛⲧ ⲁ ⲩ ⲙⲟⲩ ⲛ ⲑ ⲉ ⲛ ⲛⲉⲓ ⲁⲧ ⲛⲟⲩⲧⲉ · ϫⲉ ⲁ ⲇⲁ ⲛⲓ̈ⲏⲗ ⲧⲁϩⲟ ⲟⲩ ϩⲛ ⲛⲉⲩ ϩⲃⲏⲩⲉ ⲙ ⲡⲟ ⲛⲏⲣⲟⲛ · ⲁ ⲩⲱ ⲛ ⲑ ⲉ ⲛ ⲁⲇⲁⲃ ⲙⲛ ⲁⲃⲉⲓⲟⲩⲇ ⲛ ⲧ ⲁ ⲩ ⲙⲟⲩ ⲛ ⲑ ⲉ ⲛ ⲛ ⲉⲧⲉ ⲛ ⲥⲉ ⲥⲟⲟⲩⲛ ⲁⲛ ⲙ ⲡ ⲛⲟⲩⲧⲉ ⲟⲩⲇⲉ ⲛⲉϥ ϩⲁⲡ ⲙⲛ ⲛⲉϥ ⲡⲣⲟⲥⲧⲁⲅⲙⲁ ⲁⲩⲱ ⲛ ⲑ ⲉ ⲛ ⲛ ⲉⲧ ϣⲙϣⲉ ⲛ ϩⲉⲛ ⲕⲉ ⲛⲟⲩⲧⲉ · ⲛⲁⲓ̈ ⲉⲧⲉ ⲛ ϩⲉⲛ ⲛⲟⲩⲧⲉ ⲁⲛ ⲛⲉ· ⲛ ϣⲉ · ⲙⲛ ⲡ ⲱⲛⲉ · ⲁ ⲩⲱ ϩⲁⲙⲟⲓ̈ ⲛⲧⲉ ⲧⲙ ⲡⲉⲓ̈ ϣⲁϫⲉ · ⲧⲱ ⲙⲛⲧ ⲉ ϩⲁϩ ⲛϩⲏ ⲧ ⲛ · ϫⲉ ⲛ ⲛⲁ ϫⲟ ⲟ ⲥ ϫⲉ ϩⲁϩ ⲛϩⲏⲧ ⲛ ⲁⲛ ⲁⲗⲗⲁ ⲡⲉ ⲛ ϩⲟⲩⲟ · ϫ ⲉ ⲉⲓ̈ⲥ ϩⲏⲏⲧⲉ ⲧⲉⲧ ⲛⲁ ⲙⲟⲩ ⲛ ⲑ ⲉ ⲛ ⲛ ⲉⲧⲉ ⲛ ⲥⲉ ⲥⲟⲟⲩⲛ ⲁⲛ ⲛ ⲓ︤ⲥ︥ · ⲁⲩⲱ ⲧⲉⲧ ⲛⲁ ϩⲉ ⲛ ⲑ ⲉ ⲛ ⲛ ⲉⲧ ⲟⲩ ⲱϣⲧ ⲛ ⲕⲣⲟⲛⲟⲥ · ⲡ ⲉⲓ ⲛⲟϭ ⲛ ⲥⲱϣ ⲛⲧ ⲁ ⲛ ⲧⲱⲧ ⲛ ϩⲏⲧ ⲛϩⲏⲧ ϥ · ⲏ ⲛⲧⲉ ⲡ ⲉⲧ ⲟⲩⲱϣ ⲉ ⲉⲣ ⲡ ⲉⲧ ⲛⲁⲛⲟⲩ ϥ ⲛⲓⲙ ⲕⲱϩ ⲉⲣⲟ ⲛ ⲉ ϥ ⲛⲁⲩ ⲉ ⲛⲉⲛ ϩⲃⲏⲩⲉ ⲛ ⲇⲉⲓ̈ⲕⲁⲓⲟⲥⲩⲛⲏ ⲏ ⲛ ⲥⲉ ϣⲁϫⲉ ⲉ ⲛⲉⲛ ϩⲃⲏⲩⲉ ⲙ ⲡⲟⲛⲏ ⲣⲟⲛ · ⲏ ⲛ ⲥⲉ ⲙⲉⲗⲉⲧⲁ ⲛ ⲛⲉⲛ ⲁⲅⲁⲡⲏ ⲉⲧ ϣⲟⲟⲡ ⲉϩⲟⲩⲛ ⲉ ⲛⲉⲛ ⲉⲣⲏⲩ · ⲏ ⲛ ⲧⲉⲛ ⲧⲉⲓ̈ ⲥⲟⲉⲓⲧ ϩⲙ ⲡ ⲧⲃⲃⲟ · ⲙⲛ ⲧ ⲙⲛⲧ ⲣⲙ̄ϩⲉ · ⲏ ⲛ ⲧⲉⲧⲛ ⲧⲉⲓ ⲥⲟ ⲉⲓⲧ ϩⲙ ⲡ ϫⲱϩⲙ ⲙⲛ ϩⲉⲛ ⲡⲣⲁⲝⲓⲥ ⲛ ⲗⲏⲥⲧⲏⲥ · ⲁⲩⲱ ϩⲉⲛ ϭⲟⲗ · ⲙⲛ ϩⲉⲛ ⲁⲛⲁϣ ⲛ ⲛⲟⲩϫ · ϯ ⲕⲉ ϩⲏⲡⲟⲅⲣⲏ ⲥⲓ̈ⲥ ⲛⲧⲉ ⲓ̈ⲁⲏⲥ · ⲙⲛ ⲡⲉⲓ̈ ⲉⲟⲟⲩ ⲛ ⲣⲱⲙⲉ ϫⲉ · ⲟⲩ ⲙⲟⲛⲟⲛ ϫⲉ ⲧⲉⲛ ⲁⲛⲉⲭⲉ ⲙⲙⲟ ⲟⲩ · ⲁⲗⲗⲁ ⲧⲉⲛ ⲉⲣ ⲡ ⲕⲉ ⲙⲉⲓϣⲉ ⲉϫⲱ ⲟⲩ ⲉⲩϣⲁⲛ ⲧⲁϩⲟ ⲟⲩ ϩⲉⲛ ϩⲉⲛ ϩⲃⲏⲩⲉ ⲛ ⲇⲁⲓⲙⲟⲛⲉⲓ̈ⲟⲛ ⲁ ⲙ ⲡⲉⲓ̈ⲥⲧⲟⲥ ⲁⲩⲱ
ⲛ ⲉⲧ ⲟⲩⲁⲁⲃ ⲉⲧⲉ ⲛ ϩⲏⲧ ⲛ ⲙⲟⲟϣⲉ ⲉ ⲩ ⲁϣ ⲁϩⲟⲙ · ⲉ ⲩ ⲥⲉⲓ̈ ⲛ ϩⲓ̈ⲥⲉ ϩⲉⲓ ⲛⲟϭⲛⲉϭ ⲉⲧⲃⲉ ⲛⲉ ϩⲃⲏⲩⲉ ⲛ ⲗⲟⲓ̈ⲙⲟⲥ ⲉⲧⲃⲏⲏ ⲧ ⲛ ⲥⲉ ϣⲓ̈ⲡⲉ ϩⲏⲧ ⲟⲩ ⲛ ⲛ ⲉⲧ ⲥⲧⲏ ⲩ ⲉⲃⲟⲗ ϩⲉⲓ̈ⲧⲙ ⲡ ⲛⲟⲩⲧⲉ ⲉⲧⲉ ⲛ ϩⲉⲗⲗⲏⲛ ⲛⲉ · ⲙⲛ ⲛ ⲉⲧ ⲉⲓ̈ⲣⲉ ⲧⲏⲣ ⲟⲩ ⲙ ⲡ ⲉⲛⲧ ⲁ ⲩ ϫⲟⲟ ϥ ⲉⲧⲃⲏⲏⲧ ϥ · ϫ ⲉ ⲥϩⲁⲓ ⲙ ⲡⲉⲓ̈ ⲣⲱⲙⲉ ϫⲉ ⲟⲩ ⲣⲱⲙⲉ ⲡⲉ ⲉ ⲁ ⲩ ⲥⲧⲟ ϥ ⲉⲃⲟⲗ · ⲛⲁ ⲡ ⲣⲁⲛ ⲙⲛ ⲡ ⲉ ⲟⲟⲩ ⲉⲧ ⲟϣⲙ ϩⲉⲓ̈ ϫⲙ ⲡ ⲕⲁϩ ⲛ ⲑ ⲉ ⲉⲧ ⲥⲏϩ ⲛ ϣⲏⲣⲉ ⲛ ⲕⲣⲟⲛⲟⲥ · ⲁⲩⲱ ⲛ ϩⲙϩⲁⲗ ⲙ ⲡ ⲥⲁ ⲇⲁⲛⲁⲥ · ⲛ ⲉⲧ ⲟⲩ ⲟϭⲟⲩⲉϭ ⲛ ϩⲉⲛ ⲙⲟⲕ ⲙⲉⲕ ⲙⲛ ϩⲉⲛ ⲗⲟ ⲅⲓ̈ⲥⲙⲟⲥ ⲛ ⲇⲁⲓⲙⲟ ⲛⲉⲓ̈ⲟⲛ ⲛ ⲑ ⲉ ⲛ ⲉⲛ ⲛⲟⲩⲛⲉ ⲛ ϣⲏⲛ ϩⲁ ⲡ ⲛⲟϭ ⲛ ϩⲕⲟⲙ ⲡ ⲗⲟⲅⲟⲥ ⲛ ⲛⲉ ⲅⲣⲁ ⲫⲏ ⲁⲩⲱ ⲧ ⲙⲛ ⲧ ⲛⲟⲩⲧⲉ ⲙ ⲡⲉⲓ̈ ⲡⲁⲛⲧⲱⲕⲣⲁⲧⲱⲣ · ϩⲁ ⲡ ⲛⲟϭ ⲛ ϩⲕⲟⲙ ⲡ ⲟⲉⲓ̈ⲕ ⲛⲧ ⲁ ϥ ⲉⲓ̈ ⲉ ⲃⲟⲗ ϩⲛ ⲧ ⲡⲉ ⲓ︤ⲥ︥ · ϫⲉ ⲉ ⲩ ⲛⲁ ϩⲙⲟⲟⲥ ⲉ ⲩ ϣⲁϫⲉ ⲉⲣⲟ ⲛ ⲉ ⲩ ⲥⲱ ⲃⲉ · ⲉ ⲩ ⲉⲗⲉⲕϣⲁ · ⲉ ⲩ ⲟⲩⲱϩⲉ ϫⲛ ⲛ ⲉ ⲧ ⲟⲩ ⲥⲱⲧⲙ ⲉⲣⲟ ⲟⲩ · ⲛ ⲑ ⲉ ⲧ ⲟⲩ ⲛⲁ ⲉϣ ⲙⲉ ⲉⲩⲉ ⲙⲙⲟ ⲥ ⲉ ⲡⲟⲛⲏ ⲣⲟⲛ ⲛⲓ̈ⲙ ⲉϩⲟⲩⲛ ⲉⲣⲟ ⲛ ϩⲛ ⲧ ⲕⲁⲕⲓⲁ ⲙ ⲡⲉⲩ ⲓⲱⲧ ⲡ ⲇⲓ̈ⲁ ⲃⲟⲗⲟⲥ · ⲙⲟⲛⲟⲛ ⲧ ⲙ︤ⲛ︥ⲧ ⲣⲙ ⲛ ϩⲏⲧ ⲛ ⲛⲉⲓ ϣⲁϫⲉ ⲉⲣⲟ ⲛ ⲛⲧⲟⲟⲧ ϥ ⲙ ⲡ ϫⲟⲉⲓ̈ⲥ · ϫⲉ ⲉⲣϣⲁⲛ ⲡⲉ ϩⲙⲟⲩ ⲃⲁⲁⲃⲉ ⲉ ⲩ ⲛⲁ ⲙⲟⲗϩ ϥ ⲛⲟⲩ · ⲉ ⲙⲉ ϥ ⲣ ϣⲁⲩ ⲉ ⲡ ⲕⲁϩ ⲟⲩⲇⲉ ⲧ ⲕⲟⲡ ⲣⲓⲁ · ⲕⲉⲧ ⲟⲓ̈ⲅⲉ ϫ ⲉ ϩⲛⲁⲁⲩ ⲛⲓ̈ⲙ ⲉ ⲑⲟ ⲟⲩ · ⲏ ⲛⲉ ϣⲁ ⲩ ⲧⲁ ⲕⲟ ⲉ ϣⲁ ⲩ ⲛⲟϫ ⲟⲩ ⲉⲣⲟ ⲥ · ⲛ ⲑ ⲉ ⲟⲛ ⲉ ⲧⲉ ⲁⲙⲛⲧⲉ ⲡ ⲉⲧ ⲛⲁ ⲕⲗⲏⲣⲟ ⲛⲟⲙⲉⲓ̈ ⲛ ⲛ ⲉⲧ ⲛⲁ ⲙⲟⲩ ϩⲣⲁⲓ̈ ϩⲛ ⲛⲉⲩ ⲛⲟⲃⲉ · ⲙ ⲉ ϥ ⲣ ϣⲁⲩ ⲉ ⲡ ⲏⲓ̈ ⲙ ⲡ ⲛⲟⲩⲧⲉ · ⲟⲩⲇⲉ ⲡ ⲕⲉ ⲕⲟⲥⲙⲟⲥ · ⲙ ⲉ ϥ ⲣ ϣⲁⲩ ⲉ ⲧⲣⲉ ⲡ ⲇⲓⲁⲃⲟⲗⲟⲥ · ⲣ ϩⲟⲩⲉ ⲇⲉⲓ̈ⲕⲁⲓⲟⲥ ϩⲓⲱⲱ ϥ · ⲙ ⲉ ϥ ⲣ ϣⲁⲩ ⲟⲛ ⲉ ⲧⲣⲉ ⲡ ⲣⲉϥ ⲣ ⲛⲟⲃⲉ ⲙⲉ ⲧⲁⲛⲟⲓ ⲉⲧⲃⲏ ⲏⲧ ϥ · ϥ ⲥⲱⲕ ⲉ ⲡⲁϩⲟⲩ ⲙ ⲡⲉ ⲭⲣⲓⲥⲧⲓ̈ⲁⲛⲟⲥ · ⲉⲧ ⲉⲓⲛⲉ ⲙⲙⲟ ϥ ϩⲙ ⲡ ϭⲱⲱⲙⲉ ⲙⲛ ⲙⲛ ⲧ ⲙⲛⲧ ϭⲱⲃ · ϥ ⲟ ⲛ ⲥⲕⲁⲛⲇⲁⲗⲟⲛ ⲛ ⲛ ⲉⲧ ⲟⲩⲱϣ ⲉ ⲥⲟⲩⲉⲛ ⲡ ⲛⲟⲩ ⲧⲉ · ⲉ ϣⲁ ⲩ ⲛⲟϫ ϥ ⲉⲃⲟⲗ ⲉ ⲧⲱⲛ · ⲏ ⲉ ⲧⲱⲛ · ⲉ ϣⲁ ⲩ ⲛⲟϫ ϥ ⲉⲃⲟⲗ ϩⲛ ⲛ ⲧⲟⲡⲟⲥ ⲉⲧ ⲟⲩ ⲁⲁⲃ · ⲉ ⲧⲣⲉ ϥ ⲕⲧⲟ ϥ ⲉϩⲣⲁⲓ̈ ⲉ ⲡ ⲙⲁ ⲛⲧ ⲁ ϥ ⲉⲓ̈ ⲙ ⲙⲟ ϥ · ⲛ ⲑ ⲉ ⲛ ⲓ̈ⲟⲩⲇⲁⲥ ⲛⲧ ⲁ ϥ ⲕⲧⲟ ϥ ⲉϩⲣⲁⲓ̈ ⲉ ⲡⲉϥ ⲏⲓ ⲙⲙⲉⲓ̈ⲛ ⲟⲩ ⲙⲙⲟ ϥ · ⲉ ϣⲁ ⲩ ⲛⲟϫ ϥ ⲉⲃⲟⲗ ⲉ ⲡ ⲕⲁⲕⲉ ⲛⲧ ⲁ ⲡ ⲉⲩⲁⲅⲅⲉⲗⲓ̈ⲟⲛ ϫⲟⲟ ϥ · ⲕ ⲁⲛ ⲙⲡ ⲟⲩ ⲛⲟϫ ⲛ ⲉⲃⲟⲗ ⲧⲉⲛⲟⲩ ϩⲛ ⲛ ⲧⲟⲡⲟⲥ ⲙ ⲡ ⲛⲟⲩ ⲧⲉ ⲉⲧⲃⲉ ⲛⲉⲛ ⲡⲟ ⲛⲏⲣⲟⲛ ⲉ ⲧⲉⲛ ⲉⲓ̈ ⲣⲉ ⲙⲙⲟ ⲟⲩ · ⲛⲓ̈ⲙ ⲟ ⲛ ⲡ ⲉⲧ ⲛⲁ ⲕⲁⲁ ⲛ ⲛϩⲏⲧ ⲟⲩ · ⲙ ⲡ ⲥⲟⲡ ⲉ ⲧⲣⲉ ⲡ ⲙⲟⲩ ⲛⲁ ⲁⲁ ⲛ ⲛ ϣⲙⲙⲟ ⲉ ⲣⲟ ⲟⲩ · ⲙ ⲁⲣⲉ ⲛ ⲣ ϩⲟⲧⲉ ϫⲉ ⲛⲛⲉ ⲡ ⲛⲟⲩⲧⲉ ϩⲉⲡ ⲡⲉϥ ϩⲟ ⲉⲣⲟ ⲛ ϩⲙ ⲡⲉⲓ̈ ⲙⲁ ⲛ ϭⲟⲓ̈ ⲗⲉ ⲛ ⲑ ⲉ ⲛⲧ ⲁ ϥ ϫⲟⲟ ⲥ ⲛ ⲛⲁⲓ̈ ⲙ ⲡⲉⲓ̈ ⲟⲩⲟⲉⲓ̈ϣ · ϫⲉ ⲉⲧⲃⲉ ⲛ ⲛⲟⲃⲉ ⲛⲧ ⲁ ⲩ ⲁⲁ ⲩ ⲉⲣⲟ ⲓ̈ ⲁ ⲓ̈ ϩⲉⲡ ⲡⲁ ϩⲟ ⲉⲣⲟ ⲟⲩ · ⲁ ⲓ̈ ⲧⲁⲁ ⲩ ⲉ ϩⲣⲁⲓ̈ ⲉⲧⲟⲟⲧ ⲟⲩ ⲛ ⲛⲉⲧ ⲑⲗⲉⲓⲃⲉ ⲙ ⲙⲟ ⲟⲩ · ⲁⲩⲱ ⲁ ⲩ ϩⲉ ⲧⲏⲣ ⲟⲩ ϩⲛ ⲧ ⲥⲏ ⲃⲉ · ⲕⲁⲧⲁ ⲛⲉⲩ ⲁⲕⲁ ⲑⲁⲣⲥⲓ̈ⲁ · ⲁⲩⲱ ⲕⲁ ⲧⲁ ⲛⲉ ϩⲃⲏⲩⲉ ⲛⲧ ⲁ ⲩ ⲁⲁ ⲩ · ⲁ ⲓ ⲧⲱⲱⲃⲉ ⲛⲁ ⲩ · ⲁ ⲓ̈ ϩⲉⲡ ⲡⲁ ϩⲟ ⲉⲣⲟ ⲟⲩ · ϩ ⲉⲛ ⲣⲱⲙⲉ ⲉ ϣⲁ ⲩ ϥⲉⲓⲧ ⲟⲩ ϩⲉⲓⲧⲙ ⲡⲉ ⲡⲛ︤ⲁ︥ ⲙ ⲡ ϫⲟ ⲉⲓ̈ⲥ ⲛ ⲥⲉ ϫⲉⲓ̈ⲧ ⲟⲩ ⲉϩⲟⲩⲛ ⲉ ⲧ ⲁⲩⲗⲏ · ⲏ ⲛ ⲁⲩⲗⲏ · ⲛ ⲥⲉ ⲧⲁ ϩⲟ ⲟⲩ ⲉⲣⲁⲧ ⲟⲩ · ⲛ ϩⲏⲧ ⲟⲩ ⲉ ⲧⲣⲉ ⲩ ⲛⲁⲩ ⲉ ⲡ ⲉⲟⲟⲩ ⲙ ⲡ ⲛⲟⲩⲧⲉ · ϩⲙ ⲡⲉϥ ⲏⲓ̈ · ⲙ ⲛ ϩⲉⲛ ⲣⲱⲙⲉ ⲉⲧⲉ ⲣⲉ ⲛⲉ ⲡⲛ︤ⲁ︥ ⲛ ⲁⲕⲁ ⲑⲁⲣⲧⲟⲛ ⲧⲣⲉ ⲩ ϩⲉⲓϭⲗⲁ · ϩⲛ ⲧ ⲁ ⲡⲁⲧⲏ ⲛ ϩⲉⲛ ⲡⲁ ⲑⲟⲥ ⲉ ⲩ ⲥⲏϣ · ϩⲛ ⲛ ⲁⲩⲗⲏ ⲙ ⲡⲉϥ ⲙⲁ ⲉⲧ ⲟⲩⲁⲁⲃ · ⲟ ⲩ ⲡⲉ ⲡⲉⲛ ϣⲁ ϫⲉ ⲏ ⲉ ⲛ ⲛⲁ ϫⲟⲟ ⲥ ϫⲉ ⲟⲩ ⲛ̄ ⲛⲁϩⲣⲛ ⲛ ⲉⲧ ⲙⲙⲁⲩ ⲉ ⲓ̈ ϣⲁϫⲉ ⲉ ⲛ ⲉⲧ ⲟⲩ ⲁⲁⲃ ⲧⲏⲣ ⲟⲩ · ⲏ ⲛ ⲛⲁ ϫⲉⲓ ϣⲓ̈ⲡⲉ ⲉ ⲛ ⲟⲩⲏⲣ ϩⲙ ⲡⲉ ϩⲟⲟⲩ ⲛ ⲧⲉⲩ ⲡⲁⲣ ⲣⲟⲩⲥⲓ̈ⲁ · ⲉⲧⲉ ⲩ ⲛ ⲧⲁⲩ ⲥ ⲧⲉⲛⲟⲩ ϩⲛ ⲙ ⲡⲏⲩⲉ ⲙⲛ ⲛ ⲁⲅ ⲅⲉⲗⲟⲥ · ⲉⲃⲟⲗ ⲟⲛ ϫⲉ ⲁ ⲩ ⲡⲁⲣⲩⲥⲓ̈ⲁ ⲍⲉ ⲙⲙⲟ ⲟⲩ ⲉ ⲩ ϣⲟ ⲟⲡ ϩⲉⲓ̈ϫⲙ ⲡ ⲕⲁϩ · ⲥ ⲱⲧⲙ ⲁⲩⲱ ⲙⲁ ⲣⲉ ⲛ ⲣ ϩⲟⲧⲉ ϩⲏⲧ ϥ ⲙ ⲡ ⲉⲧ ⲙⲟⲩϩ ⲛ ⲧ ⲡⲉ · ⲁⲩⲱ ⲉⲧ ⲙⲟⲩϩ ⲙ ⲡ ⲕⲁϩ ⲁⲩⲱ ⲉⲧⲉ ⲣ ϩⲟⲩⲉ ⲙⲟⲩϩ ⲙ ⲡⲉϥ ⲏⲓ̈ · ⲧ ⲁⲣⲉ ⲛ ⲉⲓ̈ⲙⲉ ⲁⲛⲟⲛ ⲛ ⲉⲧⲉⲣⲉ ⲡⲉⲩ ϩⲏⲧ ⲧⲏⲙ ⲉⲣⲟ ⲟⲩ · ϫⲉ ⲡ ⲣⲟ ⲟⲩϣ ⲁⲛ ⲛ ⲛ ⲉⲧ ⲛⲁⲩ ⲉ ⲛⲉⲓ ⲛⲟϭ ⲙ ⲙⲟⲓϩⲉ ⲛⲧⲉ ⲡ ⲛⲟⲩ ⲧⲉ · ⲡⲉ ⲙⲉⲉⲩⲉ ⲉⲃⲟⲗ ⲉ ⲛⲉ ϩⲃⲏⲩⲉ ⲙⲉ ⲩ ϣⲟⲩⲉⲓⲧ ⲛ ⲧⲉⲛ ϩⲉ · ⲉ ⲩ ⲛⲁ ⲑⲉⲱⲣⲉⲓ̈ ⲁⲛ ⲛ ⲛⲁ ⲧ ⲡⲉ ϩⲛ ϩⲱⲃ ⲛⲓ̈ⲙ · ⲛ ⲥⲉ ⲉⲓ̈ⲣⲉ ⲟⲛ ⲛ ⲛⲁ ⲡ ⲕⲁϩ ⲛ ⲧⲛ ϩⲉ · ⲉ ⲩ ⲛⲁ ⲣ ϣⲃⲏⲣ ⲁⲛ ⲉ ϩⲉⲛ ⲁⲅⲅⲉⲗⲟⲥ ⲉ ⲩ ⲙⲟⲩⲧⲉ ⲉⲣⲟ ⲟⲩ ⲉ ⲉⲃⲟⲗ ϩⲉⲓⲧⲟⲟⲧ ⲟⲩ ϫⲉ ⲛ ⲣⲱⲙⲉ ⲛ ϣⲟⲩ ⲁϣ ⲟⲩ · ⲁ ⲩⲱ ⲛ ⲥⲉ ⲉⲣ ϣⲃⲣ ⲉ ϩⲉⲛ ⲣⲱⲙⲉ ⲉ ⲩ ⲣ ⲑⲩⲥⲓ̈ⲁ ⲉⲛ ⲉⲛ ⲇⲁⲓ ⲙⲱⲛ · ⲛ ⲑ ⲉ ⲉⲧⲉ ⲣⲉ ϩⲟⲓⲛⲉ ⲛϩⲏⲧ ⲛ ϩⲙⲟⲟⲥ ⲉ ⲩ ⲥⲱⲃⲉ ⲛⲙⲙⲁ ⲩ · ⲉ ⲩ ⲥⲕⲟⲡ ⲧⲉⲓ̈ · ⲉ ⲩ ϫⲉⲓ̈ ϩⲣⲁ ⲩ · ⲟ ⲩ ⲡⲛ︤ⲁ︥ ϭⲉ ⲧⲉⲛⲟⲩ ⲡⲉϫⲁ ϥ ⲛϭⲉⲓ̈ ⲡ ⲛⲟⲩϭ ⲧⲉ ⲛ ⲡⲣⲟ ⲫⲏⲧⲏⲥ ⲓ̈ⲉⲍⲉ ⲕⲓⲏⲗ · ⲟⲩⲁ ⲉⲃⲟⲗ ϩⲛ ⲛ ⲉⲛⲧ ⲁ ⲩ ⲛⲁⲩ ⲛ ϩⲁϩ ⲛ ⲥⲟⲡ ⲙ ⲡ ⲙⲏⲥⲧⲏⲣⲉⲓ̈ⲟⲛ ⲙ ⲡ ⲉⲟⲟⲩ ⲙ ⲡ ⲉⲧ ϫⲟⲥⲉ · ⲁⲩⲱ ⲉⲧ ⲥⲙⲁⲙⲁⲁⲧ · ⲁ ϥ ϥⲓ̈ⲧ ⲧ ⲁ ϥ ϫⲓⲧ ⲉϩⲟⲩⲛ ⲉ ⲧ ⲁⲩⲗⲏ ⲉⲧ ϩⲉⲓ̈ϩⲟⲩⲛ · ⲁⲩⲱ ⲉⲓⲥ ⲡ ⲉⲟⲟⲩ ⲙ ⲡ ϫⲟ ⲉⲓ̈ⲥ ⲁ ϥ ⲙⲉϩ ⲡ ⲏⲓ̈ · ⲁ ⲩⲱ ⲁ ⲓ̈ ⲥⲱⲧⲙ ⲉ ⲡ ⲉⲧ ϣⲁϫⲉ ⲛⲙⲙⲁ ⲓ̈ ⲉⲃⲟⲗ ϩⲙ ⲡ ⲏⲓ̈ · ⲁ ⲩⲱ ⲛⲉⲣⲉ ⲟⲩ ⲣⲱ ⲙⲉ ⲁϩⲉ ⲣⲁⲧ ϥ ϩⲉⲓ̈ ⲧⲟⲩⲱ ⲓ · ⲡⲉϫⲁ ϥ ⲛⲁ ⲓ̈ ϫⲉ ⲡ ϣⲏⲣⲉ ⲙ ⲡ ⲣⲱⲙⲉ · ⲁ ⲕ ⲛⲁⲩ ⲉ ⲡ ⲙⲁ ⲙ ⲡⲁ ⲑⲣⲟⲛⲟⲥ ⲉ ϣⲁ ⲓ̈ ϩⲙⲟⲟⲥ ⲛϩⲏⲧ ϥ · ⲁⲩⲱ ⲡ ⲧⲟⲡⲟⲥ ⲉ ϣⲁ ⲓ ⲟⲩⲉϩ ⲣⲁⲧ ϩⲉⲓ̈ ϫⲱ ϥ · ⲡ ⲙⲁ ⲉ ϯ ⲛⲁ ⲟⲩⲱϩ ⲛϩⲏ ⲧ ϥ ϣⲁ ⲉⲛⲉϩ ϩⲛ ⲧ ⲙⲏⲧⲉ ⲛ ⲉⲛ ϣⲏⲣⲉ ⲙ ⲡ ⲓ︤ⲏ︦ⲗ︥ ⲁⲩⲱ ⲙⲁⲣⲉ ‹.........› ⲙⲛ ⲛⲉⲩ ⲉⲣⲱ ⲟⲩ ϩⲛ ⲧⲉⲩ ⲡⲟⲣⲛⲓ̈ⲁ ⲁⲩⲱ ϩⲛ ⲙ ⲙⲛⲧ ϣⲁϥⲧⲉ ⲛ ⲛⲉⲩ ⲣ ⲣⲱ ⲟⲩ ϩⲙ ⲡⲉⲩ ⲙⲟⲩ ϩⲙ ⲡ ⲧⲣⲉ ⲩ ϯ ⲙ ⲡⲁ ⲙⲁ ⲛ ϩⲙⲟⲟⲥ · ϩⲁϩⲧⲏ ⲙ ⲡⲁ ⲙⲁ ⲛ ϩⲙⲟⲟⲥ · ⲁⲩⲱ ⲡⲉⲩ ⲙⲁ ⲛ ϣⲱⲡⲉ ϩⲁϩⲧⲏ ⲙ ⲡⲁ ⲙⲁ ⲛ ϣⲱⲡⲉ · ⲉⲣⲉ ⲧ ϫⲟ ⲁϩⲉ ⲣⲁⲧ ⲥ ⲟⲩⲧⲱ ⲓ̈ ⲟⲩⲧⲱ ⲟⲩ · ⲁⲩⲱ ⲁ ⲩ ϫⲱϩⲙ ⲙ ⲡⲁ ⲣⲁⲛ ⲉⲧ ⲟⲩⲁⲁⲃ ϩⲛ ⲛⲉⲩ ⲃⲟⲧⲉ ⲛⲧ ⲁ ⲩ ⲧⲁⲙⲉⲓ̈ⲟ ⲟⲩ · ⲁⲩⲱ ⲁ ⲓ̈ ⲟϫⲛ ⲟⲩ ϩⲙ ⲡⲁ ϭⲱⲛⲧ · ⲧⲉⲛⲟⲩ ϭⲉ ⲧⲉⲩ ⲡⲟⲣⲛⲓ̈ⲁ ⲙⲁⲣⲉ ⲥ ⲟⲩⲉ ⲉⲃⲟⲗ ⲙⲙⲟ ⲓ̈ · ⲁⲩⲱ ⲙ ⲙⲛⲧ ϣⲁϥⲧⲉ ⲛ ⲛⲉⲩ ⲉⲣⲱ ⲟⲩ · ϫⲉ ⲉ ⲓ̈ ⲉ ⲟⲩⲱϩ ϩⲛ ⲧⲉⲩ ⲙⲏⲧⲉ ϣⲁ ⲉⲛⲉϩ · ⲏ ⲙⲁⲣⲉ ⲛ ϣⲓ̈ⲡⲉ ϩⲏ ⲧ ⲟⲩ ⲛ ⲉⲛ ⲣⲱⲙⲉ ⲛⲧⲉ ⲧⲙ ⲡⲉ ϩⲙⲟⲩ ⲇⲉ ⲃⲁⲁⲃⲉ ϫⲉ ⲉⲩⲉ ⲛⲟϫ ϥ ⲉⲃⲟⲗ ⲛ ⲥⲉ ϩⲟⲙ ⲉϥ ϩⲉⲓ̈ⲧⲛ ⲛ ⲣⲱⲙⲉ ⲛ ⲑ ⲉ ⲛⲧ ⲁ ϥ ϫⲟⲟ ⲥ · ⲉ ⲧⲉ ⲡⲁⲓ̈ ⲡⲉ ⲛ ⲥⲉ ⲛ ⲛⲉϭⲛⲟⲩϭ ⲛ · ⲛ ⲥⲉ ⲥⲟϣ ⲛ · ⲛ ⲥⲉ ⲧϭⲁ ⲉⲓ̈ⲟ ⲛ · ϫ ⲉ ⲉⲛⲉ ⲛⲁⲓ̈ ⲛⲉ ⲛ ⲣⲱⲙⲉ ⲉⲧ ⲟⲩ ⲙⲉⲉⲩⲉ ⲉⲣⲟ ⲟⲩ ϫⲉ ⲉ ⲩ ⲟⲩⲏϩ ⲙⲛ ⲛ ⲁⲅⲅⲉⲗⲟⲥ · ⲏ ⲙ ⲁⲣⲉ ⲛ ϣⲓ̈ⲡⲉ ϩⲏⲧ ⲟⲩ ⲛ ⲛ ⲉⲧ ⲟⲩⲁⲁⲃ · ϩⲱⲥ ⲉϣϫⲉ ⲉ ⲩ ϩⲁ ⲧⲏ ⲛ ⲧⲉⲛⲟⲩ · ⲙⲏ ⲡⲟⲧⲉ ⲛ ⲧⲉⲛ ⲧⲙ ⲣ ⲉⲃⲟⲗ ⲉ ⲡⲉ ϫⲡⲉⲓ̈ⲟ ⲛ ⲧ ⲙⲛⲧ ⲁⲑ ⲏⲧ ⲉⲃⲟⲗ ϩⲉⲓ̈ⲧⲟⲟⲧ ⲟⲩ ϩⲙ ⲡⲉ ϩⲟⲟⲩ ⲉⲧⲉ ⲛ ⲛⲁ ⲛⲁⲩ ⲉⲣⲟ ⲟⲩ ⲛ ϩⲟ ϩⲉⲓ̈ ϩⲟ · ⲉ ⲩ ϫⲱ ⲛⲁ ⲛ ⲛ ⲛⲉⲓ̈ ϣⲁ ϫⲉ · ϫⲉ ⲛⲁⲓ̈ ⲛ ⲉ ⲡⲉ ϩⲙⲟⲩ ⲙ ⲡ ⲕⲁϩ ⲛⲧ ⲁ ⲩ ⲉⲓ̈ ⲙⲛⲛ ⲥⲱ ⲛ · ⲁ ⲩⲱ ϫⲉ ⲛⲁⲓ̈ ⲛⲉ ⲡ ⲟⲩ ⲟⲉⲓ̈ⲛ ⲙ ⲡ ⲕⲟⲥ ⲙⲟⲥ · ⲁ ⲩⲱ ϫⲉ ⲛ ϣⲁϫⲉ ⲙⲛⲛ ⲧ ⲙⲛⲧ ⲣⲙϩⲉ · ⲙⲉϣⲁⲕ ⲧⲉⲛⲟⲩ ⲛ ⲅ ϭⲛ ⲟⲩⲁ ⲉ ϥ ϩⲁⲣⲉϩ ⲉⲣⲟ ϥ ⲉ ⲃⲟⲗ ϩⲛ ⲛⲉⲓ̈ ϣⲟ ⲉⲓ̈ϣ ⲙ ⲡⲟⲛⲏ ⲣⲟⲛ · ϩ ⲁⲙⲟⲓ̈ ⲉ ⲧⲉⲧ ⲛⲁ ϭⲱ ϩⲁϩⲧⲏ ⲛ ⲛ ⲕⲉ ϩⲟⲟⲩ · ⲁⲩⲱ ⲛⲉ ⲛ ⲛⲁ ϯ ϩⲏⲩ ϩⲉⲓ̈ⲱ ⲱⲧ ⲧⲏⲩⲧⲛ ⲛ ϩⲉⲛ ⲕⲉ ⲁⲅⲁϭⲟⲛ ⲉ ⲛⲁϣⲱ ⲟⲩ · ⲉⲙⲁ ⲧⲉ ⲉⲙⲁⲧⲉ · ⲉ ⲛ ⲛⲁ ⲥⲉⲓ̈ ⲇⲉ ⲙⲙⲟ ⲟⲩ ϩⲙ ⲡ ⲙⲁ ⲉⲧⲉ ⲛ ⲛⲁ ⲡⲱⲣϫ ⲉ ⲛⲉⲛ ⲉⲣⲏⲩ ⲁⲛ ⲙⲙⲁⲩ ⲉⲛⲉϩ · ϩⲙ ⲡ ⲧⲣⲉ ϥ ⲁⲁ ⲛ ⲉ ⲛ ⲙⲡϣⲁ ⲛϭⲉⲓ̈ ⲡⲉⲛ ϫⲟⲉⲓ̈ⲥ ⲓ︤ⲥ︥ ⲡⲉ ⲭ︤ⲥ︥ · ⲡ ⲉⲧⲉ ⲛⲟⲩ ϥ ⲛⲉ ⲡ ⲉⲧ ⲛⲁⲛⲟⲩ ϥ ⲛⲓ̈ⲙ · ⲙⲛ ⲙⲛⲧ ⲛⲁⲏⲧ ⲛⲓ̈ⲙ · ⲁⲩⲱ ⲉⲣⲉ ⲙ ⲙⲛⲧ ϣⲛ ϩⲧⲏ ϥ ⲙⲛ ⲛ ⲕⲱ ⲉⲃⲟⲗ ϣⲟⲟⲡ ⲛⲁ ϥ · ⲁⲩⲱ ⲉⲣⲉ ⲡⲉϥ ⲟⲩⲱϣ ϣⲟ ⲟⲡ ϩⲙ ⲡ ⲛⲁ · ⲁⲩⲱ ⲉ ϥ ⲱⲃϣ ⲙⲙⲟ ϥ ⲙ ⲙⲛⲧ ϣⲁϥⲧⲉ · ⲁ ⲩⲱ ⲉ ϥ ϩⲱⲃⲥ ⲉ ⲃⲟⲗ ⲉϫⲛ ⲛ ⲛⲟⲃⲉ ⲛ ⲛ ⲉⲧ ⲛⲁ ⲙⲉⲧⲁ ⲛⲟⲓ̈ ⲧⲏⲣ ⲟⲩ · ⲁ ⲩⲱ ⲛⲉ ⲛ ⲁⲛⲟⲙ ⲙⲓⲁ ⲧⲏⲣ ⲟⲩ ϥ ⲛⲁ ⲛⲟϫ ⲟⲩ ⲉϩⲣ ⲁⲓ̈ ⲉ ⲡ ϣⲉⲓ̈ⲕ ⲛ ⲑⲁ ⲗⲁⲥⲥⲁ · ⲉ ⲧⲙ ⲧⲣⲉ ⲩ ⲟⲩⲱⲛϩⲉ ⲉⲃⲟⲗ ϩⲟⲗⲱⲥ · ⲁ ⲩⲱ ⲉ ⲧⲙ ⲧⲣⲉ ⲩ ⲟⲩⲱⲛϩ ⲉⲃⲟⲗ · ⲁ ⲩⲱ ⲉ ⲧⲙ ⲧⲣⲉ ⲩ ⲧⲁϩⲟ ⲟⲩ ⲉⲣⲁⲧ ⲟⲩ ⲉⲣⲟ ⲛ · ⲁ ⲩⲱ ⲉ ⲧⲙ ⲧⲣⲉ ⲩ ϫⲉⲓ̈ ϩⲁⲡ ⲛⲙⲙⲁ ⲛ · ⲉⲧⲃⲏⲏⲧ ⲟⲩ · ⲛ ⲑ ⲉ ⲛⲧⲁ ⲧⲉϥ ⲥⲙⲏ ⲙ ⲙⲁⲓ̈ ⲣⲱ ⲙⲉ ϫⲟⲟ ⲥ · ϫⲉ ϯ ⲛⲁ ⲃⲱⲧⲉ ⲉⲃⲟⲗ ⲛ ⲛⲉⲕ ⲛⲟⲃⲉ ⲛ ⲛⲁ ⲣ ⲡⲉⲩ ⲙⲉⲉⲩⲉ · ⲉ ⲛⲉ ⲡⲉⲓ̈ ϩⲱⲃ ⲅⲁⲣ ϣⲟⲟⲡ ⲁⲛ ⲡⲁⲓ̈ ⲛ ⲧ ⲁ ϥ ϫⲟⲟ ϥ ⲛϭⲉⲓ̈ ⲡ ⲁⲡⲟⲥⲧⲟⲗⲟⲥ ⲉ ⲧ ⲟⲩⲁⲁⲃ · ϫⲉ ⲉϣ ϫⲉ ϯ ⲛϩⲁⲧⲛ ⲧⲏⲩ ⲧⲛ ⲇⲉ ⲁⲛ ϩⲙ ⲡ ⲥⲱ ⲙⲁ · ⲁⲗⲗⲁ ϯ ⲛⲙ ⲙⲏ ⲧⲛ ϩⲙ ⲡⲉ ⲡⲛ︤ⲁ︥ · ⲛ ⲉⲣⲉ ϣⲃⲣ̄ ⲛⲓ̈ⲙ · ⲁⲩⲱ ⲙⲁⲓ̈ ⲣⲱⲙⲉ ⲛⲓ̈ⲙ ⲛⲁ ϩⲟϫϩⲉϫ ⲉⲙⲁⲧⲉ ϫⲉ ⲛ ⲥⲉ ⲛⲁⲩ ⲁⲛ ⲉ ⲛⲉⲩ ⲙⲉⲣⲁⲧⲉ ϣⲁⲛⲧ ⲟⲩ ϭⲛ ⲛⲉⲩ ⲉⲣⲏⲩ ϩⲙ ⲡ ⲥⲱⲙⲁ · ⲧ ⲁⲓ ⲧⲉ ⲑ ⲉ ⲙⲉⲣⲉ ⲛⲉ ⲥⲛⲏⲩ ϩⲛ ⲟⲩ ⲙⲉ ⲡⲱⲣϫ ⲉ ⲛⲉⲩ ⲉ ⲣⲏⲩ ⲉⲛⲉϩ ϩⲙ ⲡ ϩⲏⲧ · ⲁⲩⲱ ⲛ̄ ⲑ ⲉ ⲉⲧⲉⲣⲉ ⲓ︤ⲥ︥ ϣⲟⲟⲡ ϩⲁϩⲧⲏ ⲙ ⲙⲁⲓ ⲛⲟⲩ ⲧⲉ ⲛⲓ̈ⲙ ⲛ ⲥⲉ ⲛⲁⲩ ⲉⲣⲟ ϥ ⲁⲛ ϣⲁ ⲡⲉ ϩⲟ ⲟⲩ ⲉⲧⲉ ϥ ⲛⲁ ⲁⲁ ⲩ ⲛ ⲙⲡϣⲁ ⲛ ⲛⲁⲩ ⲉⲣⲟ ϥ ⲛ ϩⲟ ϩⲉⲓ̈ ϩⲟ · ⲧ ⲁⲓ ⲧⲉ ⲑ ⲉ ⲙ ⲙⲁⲓ ⲣⲱ ⲙⲉ ⲛⲓ̈ⲙ · ⲁⲩⲱ ⲙⲁⲓ̈ ⲥⲟⲛ ⲛⲓ̈ⲙ · ⲉ ⲩ ϩⲁ ⲧⲏ ⲛ ⲛⲉⲩ ⲉⲣⲏⲩ ϩⲙ ⲡⲉ ⲡⲛ︤ⲁ︥ · ϣⲁ ⲡ ⲕⲉⲣⲟⲥ ⲛ ⲛⲁ ⲁ ⲡⲁⲛⲧⲁ ⲉ ⲛⲉⲛ ⲉ ⲣⲏⲩ ϩⲙ ⲡ ϩⲟ · ⲟ ⲩⲛ ⲣⲱⲙⲉ ⲅⲁⲣ ⲉ ⲩ ⲟⲩⲏϩ ⲙⲛ ⲛⲉⲩ ⲉⲣⲏⲩ ϩⲙ ⲡ ⲥⲱⲙⲁ ⲛ ⲥⲉ ϩⲁⲧⲏ ⲛ ⲛⲉⲩ ⲉⲣⲏⲩ ⲇⲉ ⲁⲛ ϩⲙ ⲡ ϩⲏⲧ · ⲛ ⲑ ⲉ ⲉⲧⲉ ⲣⲉ ⲡ ⲡⲟⲛⲏⲣⲟⲛ ϣⲟⲟⲡ ϩⲛ ϩⲁϩ ⲙ ⲙⲁ · ⲁϣ ⲧⲉ ⲧⲉ ⲧ ⲁⲅⲁⲡⲏ ⲛ ⲛⲁⲓ
ⲛ ⲉⲧ ⲉⲓⲣⲉ ⲛ ⲛ ⲉⲧⲉ ⲙⲉ ϣ ϣⲉ ϩⲣⲁⲓ ⲛϩⲏⲧ ⲛ ⲧⲁⲓ ⲧⲉ ⲑ ⲉ ⲉⲧ ⲛ ϯ ϣⲓⲡⲉ ⲛ ⲛ ⲁⲅⲁⲑⲟⲥ ⲉⲧ ⲛϩⲏⲧ ⲛ ⲉⲧ ⲉⲓ ⲣⲉ ⲙ ⲡ ⲁⲅⲁⲑⲟⲛ ⲁⲛⲟⲛ ⲛ ⲉⲧ ⲉⲓⲣⲉ ⲙ ⲡ ⲡⲟⲛⲏⲣⲟⲛ · ⲱ ⲧⲛ ⲟⲩⲟⲛϩ ⲉⲃⲟⲗ ⲉ ⲛ ⲟⲩⲏⲣ ϫⲉ ⲁⲛⲟⲛ ϩⲛ ⲙⲁⲓ ⲛⲟⲃⲉ · ⲛ ⲱϩⲉ ⲁ ϥ ϣⲱⲡⲉ ⲛ ⲇⲉⲓⲕⲁⲓⲟⲥ · ⲁⲩⲱ ⲛ ⲁⲧ ⲛⲟⲃ̣ⲉ ⲉ̣ ϥ̣ ⲟ̣ⲩ ⲏϩ̣ ⲙⲛ ⲛ ⲉⲛⲧ ⲁ ⲩ ⲕⲁ ⲡ ⲛⲟⲩⲧⲉ ⲛ ⲥⲱ ⲟⲩ · ⲧ ⲛ ⲣ ⲛⲟ [ⲃⲉ] ⲇⲉ ϩⲱⲱ ⲛ ϩⲛ ⲧ ⲙⲏⲧⲉ ⲛ̣ ⲛ ⲛⲉ̣ ⲛⲧ ⲁ ⲩ ⲕ̣ⲁ̣ ⲡ ⲛⲟ̣ⲃ̣ⲉ̣ ⲛⲥⲱ ⲟⲩ ⲉ ⲉⲣ … ⲗ ⲱⲧ · ⲛⲉ ϥ ⲟⲩⲏϩ ⲙⲛ ⲛ ⲣⲱⲙⲉ ⲛ ⲡⲟⲛⲏ̣ⲣ̣ⲟⲥ ⲡⲁⲣⲁ ⲣⲱⲙⲉ ⲛⲓ̣ⲙ · ⲁⲩⲱ ⲁ ϥ ϣⲱⲡⲉ ⲛ ⲁⲧ ⲛⲟ ⲃⲉ · ⲧⲛ ⲟⲩⲏϩ ⲇ ⲉ ϩⲱⲱ ⲛ ⲙⲛ ⲛ ⲉ ⲧ ⲟⲩⲁⲁⲃ ⲉⲧ ⲛϩⲏ ⲧ ⲛ ⲧⲛ ⲉⲓⲣⲉ ⲛⲉⲛ̣ ⲃⲟⲧⲉ ⲙ ⲡ ⲛⲟⲩⲧⲉ ϩ ⲁϩ̣ ⲅⲁⲣ ϩⲛ ⲛ ⲉⲧ ⲟⲩ ⲁⲁⲃ ⲧⲏⲣ ⲟⲩ ϣⲁ ϩⲣⲁⲓ ⲉ ⲇⲁⲛⲓⲏ̄ⲗ ⲙⲛ ⲛⲉϥ ϣⲃⲉⲉⲣ ⲛⲉ ⲩ ϣⲟⲟⲡ ϩⲛ ⲧ ⲙⲏⲧⲉ ⲛ ϩⲉⲛ ⲁⲧ ⲛⲟⲩⲧⲉ · ⲁ ⲩ ϩⲁⲣⲉϩ ⲉ ⲩ ⲟⲩⲁⲁⲃ · ⲁⲩⲱ ⲙ ⲡ ⲟⲩ ⲣ ⲛⲟⲃⲉ · ⲧ ⲛ ⲣ ⲛⲟⲃⲉ ⲇⲉ ϩⲱⲱ ⲛ ϩⲛ ⲧ ⲙⲏⲧⲉ ⲛ ⲙ ⲙⲁⲓ ⲛⲟⲩⲧⲉ · ⲧⲛ ⲥⲟⲟⲩϩ ⲉϩⲟⲩⲛ ⲛⲙ ⲙⲁ ⲩ ⲛⲧⲟϥ ⲧⲛ ⲧⲁⲩⲟ ⲙ ⲡ ⲣⲁⲛ ⲙ̄ ⲡ ⲛⲟⲩⲧⲉ ⲧⲏⲣ ⲛ ⲁⲩⲱ ⲛⲉϥ ⲁⲅⲅⲉ ⲗⲟⲥ · ⲧⲛ ϣⲁϫⲉ ⲇⲉ ⲟⲛ ⲉ ⲛ ⲉⲧ ⲟⲩⲁⲁⲃ ⲁⲩⲱ ⲛⲉⲩ ϩⲃⲏⲩⲉ ϣⲁϩⲣⲁⲓ ⲉ ⲛ ⲉⲛⲧ ⲁ ⲩ ⲣ ⲙⲁⲣⲧⲏⲣⲟⲥ ϩⲛ ⲙⲁ ⲛⲓⲙ ⲉϫⲛ ⲡ ⲣⲁⲛ ⲓ︤ⲥ︥ ⲧ ⲛ ϣⲁϫⲉ ⲇⲉ ⲟⲛ ⲁⲩⲱ ⲧⲛ ⲥⲱⲧⲙ ⲟⲛ ⲁⲛⲟⲛ ⲛ ⲉⲧ ⲛ ⲥⲉ ⲉⲙⲡϣⲁ ⲁⲛ · ϫⲉ ϯ ⲡⲁⲣⲁ ⲕⲁⲗⲉⲓ̈ ⲛ ⲛⲉ ⲡⲣⲉⲥ ⲃⲩⲧⲉⲣⲟⲥ ⲉⲧⲉ ⲛϩⲏⲧ ⲧⲏⲩⲧⲛ ϩⲱⲥ ϣⲃⲏⲣ ⲡⲣⲉⲥⲃⲩⲧⲉ ⲣⲟⲥ · ⲁⲩⲱ ⲙ ⲙⲛⲧ ⲣⲉ ⲛ ⲙ ⲙⲟϩⲕⲥ ⲙ ⲡⲉ ⲭ︤ⲥ︥ · ⲡ ⲉⲧ ⲛⲁ ϫⲟⲟ ⲥ ⲛⲁ ⲛ ϫⲉ ⲛ ⲧⲛ ⲥⲟⲟⲩⲛ ⲁⲛ ⲙ ⲡ ⲛⲟⲩⲧⲉ · ⲟⲩ ⲇⲉ ⲡⲉϥ ⲛⲟⲙⲟⲥ ϣⲁ ⲛ ϭⲱⲛⲧ ⲉⲣⲟ ϥ ⲧⲛ ⲉⲓⲣⲉ ⲇⲉ ϩⲱ ⲱ ϥ ⲛ ⲛⲉ ϩⲃⲏⲩⲉ ⲙ ⲙⲛⲧ ⲁⲧ ⲛⲟⲩ ⲧⲉ · ⲟⲩ ϭⲉ ⲡ ⲉⲧ ⲛ ⲛⲁ ϫⲟⲟ ϥ ⲛⲁϩ ⲣⲛ ⲛⲉⲓ̈ ϣⲁϫⲉ · ϫⲉ ⲟⲩⲟⲛ ⲛⲓ̈ⲙ ⲉⲧⲉ ⲣ ⲛⲟⲃⲉ · ⲙⲡⲉ ϥ ⲛⲁⲩ ⲉⲣⲟ ϥ ⲟⲩⲇⲉ ⲙⲡⲉ ϥ ⲥⲟⲩⲱⲛ ϥ · ⲙ ⲏ ⲡ ⲟⲩⲉⲓ̈ⲏ ⲟⲩⲉϣ ⲡ ϣⲏⲛ ⲁⲛ · ⲟⲩ ⲙⲟⲛⲟⲛ ϫⲉ ϥ ⲟⲩ ⲟⲟⲗⲉ ϩⲁ ⲡⲉϥ ⲟⲩ ⲧⲁϩ · ⲁⲗⲗⲁ ⲉ ϥ ⲱⲗ ⲟⲛ ⲙⲙⲟ ϥ · ⲙ ⲏ ⲛ ϥ ⲥⲏϩ ⲁⲛ ϫⲉ ϣⲏⲛ ⲛⲓⲙ ⲉⲧⲉ ⲛ ϥ ⲛⲁ ⲉⲓⲣⲉ ⲁⲛ ⲉ ⲛⲟⲩ ⲕⲁⲣⲡⲟⲥ ⲉ ⲛⲁⲛⲟⲩ ϥ ⲥⲉ ⲛⲁ ⲕⲟⲟⲣⲉ ϥ ⲛ ⲥⲉ ⲛⲟϫ ϥ ⲉ ⲧ ⲥⲁⲧⲉ ⲉ ϣϫⲉ ⲛ ⲉⲧ ⲟⲩⲁⲁⲃ ⲁⲩⲱ ⲛⲉⲛ ⲉⲓⲟⲧⲉ · ⲡⲣⲟⲫⲏⲧⲏⲥ · ⲁⲩⲱ ⲛ ⲁⲡⲟⲥⲧⲟⲗⲟⲥ · ⲙⲛ ⲛ ⲛ ⲇⲉⲓ̈ⲕⲁⲓ̈ⲟⲥ ⲧⲏⲣ ⲟⲩ · ⲁ ⲩ ϫⲟ ⲟ ⲥ ⲉⲧⲃⲏⲧ ⲟⲩ · ϫⲉ
ⲭ︤ⲥ︥ ϩ ⲉⲛ ⲡⲣⲟⲇⲟⲧⲏⲥ ϩⲱ ⲟⲩ · ⲛ ⲣⲉϥ ϫⲓ ⲟⲩⲉ ⲁⲩⲱ ⲛ ⲁⲡⲟⲥ ⲧⲁⲧⲏⲥ ⲛⲉ ⲛ ⲉⲧ ⲉⲓ ⲣⲉ ⲛ ⲛⲉⲓ ϩⲃⲏⲩⲉ ⲉ̂ [ⲧ ⲙ] ⲙ̣ ⲁⲩ · ⲛ ⲃⲟⲧⲉ [ϩⲛ ⲛ] ⲧ̣ⲟ̣ⲡⲟⲥ ⲉⲧ ⲟⲩ [ⲁⲁⲃ] [ⲟ ⲩ ⲡⲉ ⲡ] ϩ̣ⲱⲃ ⲛ ⲟⲩ [ⲁϣⲏ] ⲛ ϩⲏⲃⲥ · ⲉ ⲩ [ⲕⲏ ϩⲓ] ϫⲛ ⲛ ⲗⲩⲭ [ⲛⲓⲁ ⲛ ⲥ] ⲉ̣ ϫ̣ⲉⲣⲟ ⲁⲛ [ϫⲉ ⲛⲁⲛⲟⲩ ⲟⲩ] ⲁ̣ⲛ [----] [----] [----] [----] [----] [----] [----] [----] [----] ⲧⲉ · ⲡⲁ ⲛ ⲣⲱⲙⲉ ϩ ⲱⲱ ϥ ⲉⲧ ⲟⲩⲁⲁⲃ ⲁⲩⲱ ⲙ ⲡⲓⲥⲧⲟⲥ ⲉⲧ ⲟⲩⲏϩ ⲛϩⲏⲧ ϥ̄ ⲡⲉ ⲧⲣⲉ ⲩ ⲛⲁⲩ ⲉ ⲛⲉⲩ ϩⲃⲏⲩⲉ ⲉⲧ ⲛⲁⲛⲟⲩ ⲟⲩ · ⲁⲩⲱ ⲉⲧ ⲣ ⲟⲩⲟ [ⲉⲓ] ⲛ̣ ϩⲛ̄ ⲛ̄ ⲧⲟⲡⲟⲥ ⲉ [ⲧ ⲟ] ⲩ̣ⲁⲁⲃ · ⲟ ⲩ̣ ⲣⲱⲙⲉ ⲉ ϥ ⲣ̄ ϣⲁⲩ ⲛⲁ ϥ ⲁⲛ · ⲁⲩⲱ ⲛ ϥ ϯ ϩⲏⲩ ⲁⲛ ⲉⲣⲟ ϥ ⲙ̄ⲙⲓ̈ⲛ ⲙⲙⲟ ϥ · ⲛ ⲁϣ ⲛ ϩⲉ ⲉ ϥ ⲛⲁ ⲣ ϣⲁⲩ · ⲉ ⲟⲩ ⲡⲣⲁⲝⲓⲥ ⲛ ⲁ̣ⲛⲁⲅ̣ⲕⲁⲓⲟⲛ ⲏ [ⲉ ⲟⲩⲛ ⲟ] ⲩ ⲣⲁⲛ ⲉ ϥ ⲧⲁⲉ̣ [ⲓⲏⲩ ⲛⲁ] ϯ ϩⲏⲩ ⲙⲙ̣ [ⲟ ϥ] ⲓ ⲟⲩ [ⲇⲁⲥ ⲙⲡ] ϥ ⲣ̄ ϣ̣ [ⲁⲩ ⲛⲁ ϥ ⲙⲁ] ⲩ̣ⲁ [----] [----] [----] [----] [----] [----] [----] [----] ⲛϭⲓ ⲡ ⲁⲡⲟⲥⲧⲁ ⲧⲏⲥ ⲉⲧ ⲙⲙⲁⲩ · ⲉ ⲡ ϫⲟⲉⲓ̈ⲥ ⲉ ϥ ϫⲱ ⲙⲙⲟ ⲥ · ϫⲉ ⲉⲣϣⲁⲛ ⲡ ⲣⲱⲙⲉ ϯ ϩⲏⲩ ⲙ ⲡ ⲕⲟⲥⲙⲟⲥ ⲧⲏ ⲣ ϥ ⲛ ϥ ϯ ⲟⲥⲉ ⲛ ́ ⲧⲉϥ ⲯⲩⲭⲏ · ⲟⲩ ⲡ [ⲉⲧ] ϥ ⲛⲁ ⲧⲁⲁ ϥ ⲛ ϣ̣ [ⲃ] ⲃⲓⲱ ⲛ̄ ⲧⲉϥ ⲯⲩⲭⲏ Ⲁ ⲗⲗⲁ ⲁ ϥ ⲥⲱⲧⲙ ⲟⲛ ⲉⲣⲟ ϥ · ϫⲉ ⲟⲩⲁ · ⲉ ⲃⲟⲗ ⲛ̄ϩⲏⲧ ⲧⲏⲩⲧⲛ̄ ⲡ ⲉⲧ ⲛⲁ ⲡⲁⲣⲁⲇⲓ ⲇⲟⲩ ⲙⲙⲟ ⲓ · ⲁⲩⲱ ⲙ̄ⲡⲉ ϥ [ϣⲓⲡⲉ] ⲟⲩ ⲇⲉ ⲙ̣ [ⲡⲉ ϥ ϣⲁ] ⲛ̣ ϩⲧⲏ ϥ [ϩⲁⲣⲟ ϥ] ⲙ̣ⲁ̣ⲩ̣ ⲁⲁ ϥ [ⲁ ϥ ⲥⲟⲣ] ⲙ ⲉϥ ⲉⲧ̣ [ⲃⲉ ⲙⲁⲁⲃ ⲛ] ϩ̣ⲁ̣ⲧ ⲁ̣[ [----] [----] [----] [----] [----] [----] [----] [----] ⲧⲁⲁ ϥ ⲙⲁⲩⲁⲁ ϥ ⲉϩⲣⲁⲓ ⲉ ⲩ ϭⲟⲣϭⲥ ⲛ ⲧⲉ ⲡ ⲇⲓⲁⲃⲟⲗⲟⲥ · ⲉⲧⲃⲉ ⲭⲣⲏⲙⲁ ϩ ⲁⲙⲟⲓ ⲛⲧⲟⲟⲩⲛ · ⲉ ⲛⲉ ⲙⲡⲉ ⲡ ⲛⲟⲩⲃ ϣⲱⲡⲉ ⲡⲁⲗⲓⲛ ⲟⲛ ⲧⲛ ϫⲓ̈ ⲙⲙⲟ ϥ ⲉⲣⲟ ⲛ ϩⲙ ⲡ ⲣⲱϣⲉ ϩⲙ ⲡ ⲧⲣⲉ ⲡ ⲛⲟⲩⲧⲉ ⲧⲁⲁ ϥ ⲛⲁ ⲛ · ⲉ ⲟⲩ ⲭⲣⲓⲁ · ⲉ ϥⲓ ⲡ [ϩⲁⲡ] ⲇⲉ ⲙⲙⲁ̣ⲩ̣ [ⲉⲧⲃⲏ] ⲏⲧ ϥ · ⲟ̣ⲩ̣ [ⲁⲛⲟⲙⲓⲁ] ⲧⲉ · ϩⲁⲙ̣ [ⲟⲓ ⲉ ⲛⲉ] ⲙ ⲡⲉ ⲡ ⲛⲟⲩ [ⲃ ϣⲱ] ⲡⲉ ⲁⲩⲱ ⲛ̣ [ⲉ ⲩ ⲛⲁ] ϯ ⲡ ⲇ̣ⲓ̣ⲕ̣ [ⲁⲓⲟⲥ ⲉⲃⲟⲗ ] ⲁⲛ̣ [ϩⲁ ⲟⲩ ϩⲁⲧ] ⲁⲩ [ⲱ ⲧ̄[ [----] [----] [----] [----] [----] [----] [----] [----]
ⲓ ⲟⲩⲇⲁⲓ̈ ⲙⲛ ⲛ ϩⲉⲗ ⲗⲏⲛ · ⲁ ⲛⲉⲛ ϩⲃⲏⲩⲉ ⲛ ⲥⲙⲛⲟⲛ ϣⲱ ⲡⲉ ⲛ ⲥⲱⲃⲉ · ⲁ ⲩⲱ ⲟⲛ ϫⲉ ⲱ ⲡ ⲣⲱⲙⲉ ⲓ︤ⲥ︥ ⲡⲉ ⲧ ⲙⲉ · ⲙⲡⲉⲣ ϭⲱ ϣⲧ ⲉⲣⲟ ⲓ ⲁⲗⲗⲁ ⲛⲥⲁ ⲓ︤ⲥ︥ · ⲙⲡⲣ ⲙⲟⲩ ⲧⲉ ⲉ ⲥⲁϩ ⲛⲏ ⲧⲛ ϩⲉⲓϫⲙ ⲡ ⲕⲁϩ · ⲛ ⲑ ⲉ ⲉⲧ ⲉⲓ̈ ⲛⲁ ⲁⲁ ⲥ ⲙⲛ ⲧ ⲕ ϩⲱⲃ ⲛⲙⲙⲁ ⲓ · ⲛ ⲧⲉⲧⲛ ⲛ ϩⲙϩⲁⲗ ⲁⲛ ⲛ ⲣⲱⲙⲉ · ⲛⲧ ⲁ ⲩ ϣⲉⲡ ⲧⲏⲩⲧⲛ ϩⲁ ⲟⲩ ⲁⲥⲟⲩ · ⲓ︤ⲥ︥ ⲡⲉ ⲛ ⲧ ⲁ ϥ ϯ ⲙ ⲡⲉϥ ⲥⲛⲟϥ ⲡ ⲉⲧ ⲙⲙⲁⲩ ⲡⲉ ⲡⲉⲧⲛ ϫⲟⲉⲓⲥ · ⲁ ⲩⲱ ⲟⲛ ϫⲉ ⲧⲁⲓⲭⲁ ⲟⲩⲛ ϩⲟⲉⲓⲛⲉ ϩⲙ ⲡ ⲧⲣⲉ ⲩ ⲥⲱⲧⲙ ⲉⲣⲟ ⲓ ⲥⲉ ⲛⲁ ϫⲟⲟ ⲥ ϫⲉ ϯ ⲛⲁ ⲃⲱⲕ ⲉⲃⲟⲗ ⲧⲁ ⲧⲱⲣⲡ ⲡ ⲉⲧ ⲧⲉⲓ ⲥⲃⲱ ⲅⲁⲣ ⲉ ϥ ⲟ ⲛ ⲑ ⲉ ⲙ ⲡ ⲉⲧ ⲡⲁⲣⲁⲕⲁⲗⲉⲓ · ⲧ ⲁⲭⲁ ⲅⲁⲣ ⲕ ϩⲏⲡ ⲟⲡ ⲧⲉⲩⲉ ϫⲉ ⲡ ⲉⲧ ϫⲱ ⲛ ⲛⲁⲓ̈ ⲉ ⲥ ⲱⲁⲛ ⲧⲁ ϩⲟ ϥ ⲛ ϥ ⲣ ⲙⲁⲓ ⲧⲟ ⲛ ϩⲟⲩⲟ · ⲉ ϥ ⲛⲁ ⲡⲗⲉⲟⲛⲉⲕⲧⲉⲓ̈ · ⲁⲩⲱ ⲛⲉ ⲕ ⲡⲗⲁ ⲛⲁ ⲁⲛ ⲉ ⲕ ϫⲱ ⲛ ⲛⲁⲓ̈ · ⲉ ⲃⲟⲗ ⲇⲉ ⲟⲛ ϫⲉ ⲟⲩⲛ ⲡ ⲉⲧ ⲙⲟⲥⲧⲉ · ⲁⲩⲱ ⲟⲩⲛ ⲛ ⲉⲧ ⲕⲱⲙϣ ⲛⲥⲁ ⲛ ⲉⲧ ϫⲱ ⲛ ⲧ ⲙⲉ ⲛ ⲟⲩⲟⲉⲓϣ ⲛⲓⲙ · ⲡ ⲉϫⲁ ϥ ϫⲉ ⲁ ⲛ ϫⲉ ⲡ ⲣⲱϣⲉ · ⲁ ⲛ ϫⲉ ⲡ ϣⲁϫⲉ ϩⲛ ⲟⲩ ⲡⲁⲣⲣⲏⲥⲓ̈ⲁ · ⲡ ⲉⲧ ⲙⲟⲥⲧⲉ ⲙⲁⲣⲉ ϥ ⲙⲟⲥ ⲧⲉ · ⲡ ⲉⲧ ⲙⲟⲕϩ ⲛ ϩⲏⲧ ⲙⲁⲣⲉ ϥ ⲙⲕⲁϩ · ⲛⲛ ⲁ ϯ ⲗ ⲟⲅⲟⲥ ⲅⲁⲣ ⲙ̄ ⲡ ⲛⲟⲩ ⲧⲉ · ⲡ ⲙⲁ ⲉⲧⲉ ⲙⲛ ⲛⲟⲩϥ ⲛϩⲏⲧ ϥ ⲟⲩⲇⲉ ⲭⲣⲏⲙⲁ ⲉ ϥ ⲛⲟⲩϫⲉ ⲉⲃⲟⲗ ⲛ ⲧ ⲙⲉ · ⲟⲩ ⲙⲟⲛⲟⲛ ϫ ⲉ̣ ⲁ ϥ ϫⲉ ⲛⲁⲓ ⲉⲧⲃⲏⲏ ⲧ ⲛ ⲛ ⲉⲧ ϩⲙ ⲡ ⲏⲓ̈ ϩ ⲙ ⲡ ⲛⲟⲩⲧⲉ · ⲁⲗ ⲗⲁ ⲛⲧⲉⲣⲉ ϥ ⲛⲁⲩ ⲟⲛ ϫⲉ ⲁ ⲙ ⲡ ⲉⲑ ⲟⲟⲩ ⲁϣⲁⲓ̈ ϩⲉⲓϫⲙ ⲡ ⲕⲁϩ · ⲙⲁⲗⲓⲥⲧⲁ ⲡ ϫⲓ ⲛ ϭⲟⲛⲥ · ⲉⲧⲃⲉ ⲧ ⲙⲛⲧ ⲙⲁⲓ ϩⲟ ⲙⲛⲧ · ⲁ ⲛϯ ⲧⲣⲉ ϥ ϫⲟⲟ ⲥ ϫⲉ ⲛⲛ ⲁ ⲃⲱⲕ ϣⲁ ⲡ ⲛⲟⲩⲧⲉ ⲛ ⲥ ⲏ ⲛⲁⲛⲟⲩ ⲛ · ⲡ ⲉϫⲁ ϥ ϫⲉ ⲉ ⲛ ⲛⲁ ⲃⲱⲕ ⲛ ϩⲟⲟⲩ ⲛ ⲑ ⲉ ⲛⲧ ⲁ ⲛ ⲉⲓ ⲙⲙⲟ ⲥ ⲙⲡⲉ ⲛⲉⲛ ⲭⲣⲏⲙⲁ ⲅⲁⲣ ⲛⲛⲏⲩ · ⲁⲩⲱ ⲟⲛ ⲛⲉ ⲙⲛⲧⲁ ⲛ ⲛⲟⲃⲉ ⲙⲙⲁⲩ ⲟⲩ ⲇⲉ ⲛⲉ ⲭⲣⲏⲙⲁ · ⲧ ⲉⲛⲟⲩ ⲇⲉ ⲛⲉ ⲭⲣⲏ ⲙⲁ ⲛⲁ ϭⲱⲙ ⲡⲉⲓ ⲙⲁ · ⲙⲛ ⲛ ⲕⲉ ⲟⲩ ⲱϣ ⲧⲏⲣ ⲟⲩ ⲉⲧ ϣⲟⲩⲉⲓⲧ · ⲛ ⲛⲟⲃⲉ ⲇⲉ ⲥⲉ ⲛⲁ ⲉⲣ ϣⲟⲣⲡ ⲉⲣⲟ ⲛ · ⲁⲩⲱ ⲥⲉ ⲛⲏⲩ ⲛⲙⲙⲁ ⲛ · ⲁⲩⲱ ⲥⲉ ⲛⲁ ⲟⲩⲁϩ ⲟⲩ ⲛⲥⲱ ⲛ · ⲡ ⲗⲏⲛ ⲛⲓⲙ ⲡ ⲉⲧ ⲛⲁ ϣ ϣⲁϫⲉ ⲉ ⲧ ⲙⲛⲧ ⲧⲉⲗⲓⲟⲥ ⲙ ⲡ ⲣⲱ ⲙⲉ ⲉⲧ ⲙⲙⲁⲩ ⲙ ⲡ ⲛⲟⲩⲧⲉ · ⲙⲛ ⲛⲉϥ ϣⲁϫⲉ ⲧⲏⲣ ⲟⲩ ⲉ ⲧⲉ ⲙⲛ ϩⲏⲡⲟⲕⲣⲏ ⲥⲓⲥ ⲛϩⲏⲧ ⲟⲩ · ⲟⲩ ⲇⲉ ⲙⲛ ⲧⲣⲉ ϥ ⲁⲣⲉⲥ ⲛ ⲣⲱⲙⲉ ⲛ ⲣⲉϥ ϫⲓ ⲛ ϭⲟⲛⲥ · ϩⲉⲓ ϩⲉⲗ ⲗⲏ ⲛⲓⲙ · ⲙⲛ ϩⲁⲓ ⲣⲉⲥⲓⲥ ⲛⲓⲙ · ⲙⲛ ⲣⲱⲙⲉ ⲛⲓⲙ ⲉⲧⲉ ⲛ ⲥⲉ ⲥⲟⲩⲧⲱⲛ ⲁ ⲛ
ⲛ ⲟⲩⲟⲉⲓ̈ϣ ⲛⲓ̈ⲙ ⲁ ⲩⲱ ⲉⲧ ⲱϭⲉ · ⲏ̄ ⲉ ϫⲓ ⲉϩⲟⲩⲛ ⲉⲣⲟ ⲟⲩ ⲛ̄ ϩⲉⲛ ⲣⲱⲙⲉ · ⲉ ⲩ ⲛⲁ ⲥⲟⲩⲛ ⲧⲉ ⲭⲁⲣⲓⲥ ⲙ̄ ⲡ ⲉⲛⲧ ⲁ ϥ ϯ ⲉⲟⲟⲩ ⲛⲁ ⲩ ⲡⲉ
ⲣ ⲛ̄ · ⲙ̄ ⲡ ⲛⲁⲩ · ⲉⲧ︤ ⲛ︥ ⲛⲁ ϫⲓ ⲙ̄ ⲡ̣ ⲣ̣ⲁⲛ ϫⲉ ⲁⲣⲭⲏ · ⲁⲩⲱ ⲉⲝⲟⲩ ⲥⲓⲁ ⲡ ⲟⲩⲁ ⲡ ⲟⲩⲁ · ⲕⲁ ⲧⲁ ⲧⲉϥ ⲙⲓⲛⲉ · ⲁⲩⲱ ⲧⲛ ϣⲟⲩϣⲟⲩ ⲙ̄ ⲙⲟ ⲛ ⲧⲏⲣ ⲛ ϩⲛ ⲙ ⲙⲛⲧ ⲛⲟϭ ⲙ̄ ⲡ̣ ⲛⲟⲩ ⲧⲉ · ⲁⲩⲱ ϩⲛ̣ ⲛ̣ⲉϥ ⲧⲟⲡⲟⲥ ⲉⲧ [ⲟⲩⲁ] ⲁⲃ ⲛ ⲧⲛ ⲥⲟⲟ [ⲩⲛ] ⲇ̣ⲉ ⲁⲛ ϫⲉ ⲟⲩ ⲡ ⲉⲧ̣ ⲛ̣ⲁ ⲧⲱ ⲙⲛⲧ ⲉⲣⲟ ⲛ · ⲙ ⲡ ⲛⲁⲩ ⲉ̣ ⲧ̣ⲛ ⲛⲁ ϯ ⲗⲟⲅⲟ̣ⲥ̣ [ⲙ] ⲡ ⲛⲟⲩⲧⲉ ϩⲁⲛ [ⲉ] ⲛ̣ ϩ̣ⲃⲏⲩⲉ ⲧⲏ ⲣ ⲟⲩ [·] ϩⲁⲙⲟⲓ ⲛ̄ⲧⲉ ⲧⲙ ⲡⲉⲛ ϩⲟⲩⲟ · ϫⲓ ϣⲓⲡⲉ · ⲁⲩⲱ ⲛ ⲧⲛ ⲗⲩⲡⲉⲓ ϩⲙ ⲡ ⲉϩⲟⲟⲩ [ⲉ] ⲧ ⲙⲙⲁⲩ · ϫⲉ ⲛⲛ ⲁ ϫⲟⲟ ⲥ ϫⲉ ⲛ̄ ⲧⲛ ⲛⲉϩ ⲡ̣ⲉ · ⲁⲩⲱ [ⲛ] ⲧⲛ ⲣⲓ [ⲙ] ⲉ ⲙ ⲡ ⲙ [ⲁ ⲉ] ⲛ̣ⲉⲣⲉ […] ⲛ ⲙⲛⲧ ̣[ϣⲃ]ⲏ̣ⲣ […] ⲧ̄ⲛ […] ⲡⲉ […̣] ⲧ̄ⲧ̄ ⲉ̣ ⲡ ϫ[ⲓⲛ]ϫ̣ⲏ · [ⲟ ⲩ] ⲛ ⲣⲱⲙⲉ ⲉ ϥ ⲣ̣ⲁ̣ [ϣ] ⲉ · ⲙ̄ ⲡ ⲥⲟⲡ ⲉ̣ⲧ̣ [ⲉ] ϥ ⲛⲁ ϫⲓ ⲛ̄ ϩⲉⲛ ϩⲛⲁⲁⲩ ⲛ ⲁⲛⲁⲅⲕⲁⲓ̈ⲟⲛ · ⲉ ⲁ ⲩ ϭⲁⲗⲱ ⲟⲩ ⲉⲣⲟ ϥ · ⲉ ϣⲁ ϥ ⲧⲁⲁ ⲩ · ⲟⲛ ϩⲛ ⲟⲩ ⲧⲱⲧ · ⲛϩⲏⲧ ⲉⲧⲟⲟⲧ ϥ ⲙ̄ ⲡ ⲉⲛⲧ ⲁ ϥ ϭⲁⲗⲱ ⲟⲩ ⲉⲣⲟ ϥ · ⲙ̄ ⲡ ⲛⲁⲩ · ⲉⲧⲉ ϥ ⲛⲁ ϫⲛⲟⲩ ϥ · ⲁ ⲩⲱ̄ ⲟⲩⲛ ⲣⲱⲙⲉ ⲉ ϥ ⲣⲁϣⲉ · ⲙ ⲡ ⲥⲟⲡ · ⲉ ⲧⲉ ϥ ⲥⲟⲟⲩⲧⲛ ⲉⲃⲟⲗ ⲉ ϫⲓ · ⲛ ⲛ ⲉⲛⲧ ⲁ ⲩ ϭⲁ ⲗⲱ ⲟⲩ ⲉⲣⲟ ϥ · […] ⲛⲟⲛ · ϫⲉ ϣⲁ ϥ ⲱ ⲕⲙ · ⲁⲩⲱ ⲛ ϥ ⲣ ϩⲏ ⲃⲉ · ⲛ ϥ ⲣ ϩⲟⲧⲉ ⲇⲉ ⲟⲛ ϫⲉ ⲙⲡⲉ ϥ ϩⲁⲣⲉϩ ⲉ ⲛ ⲉⲛⲧ ⲁ ⲩ ⲧⲁⲁ ⲩ · ⲉ ⲧⲟⲟⲧ︤ ϥ · ⲁⲗⲗⲁ ϣⲁ ⲩ ⲥⲱⲕ ⲙⲙⲟ ϥ ⲉ ⲙ ⲙⲁ · ⲛ̄ ϯ ϩⲁⲡ ⲉ ϥ ϭⲟⲟⲗⲉ ⲙ̄ ⲡ ϣⲓ ⲡⲉ · ⲁⲩⲱ ⲉ ϥ ϩⲁ ϩⲟ ⲧⲉ · ⲉ ϥ ⲙⲉϩ ⲇⲉ ⲟⲛ ⲛ ϣⲧⲟⲣⲧⲣ ⲉ ⲛ ϥ ⲙⲉⲉⲩⲉ ⲁⲛ · ⲉ ⲣ ⲃⲟⲗ ⲛ ⲟⲉⲓ · ⲛⲧⲟϥ ⲛ ⲛⲁⲓ · ⲛ ⲛ ⲉⲧⲉ ⲕ ⲥⲱⲧⲙ · ⲉ ⲣⲟ ⲟⲩ · ⲱ ⲡ ⲣⲱⲙⲉ ⲉⲧ ϭⲱϣⲧ ⲉⲃⲟⲗ ϩⲏⲧ︤ ϥ︥ ⲙ ⲡ ⲙⲁ · ⲛ̄ ϯ ϩⲁⲡ · ⲉⲧ ϩ︤ⲛ︥ ⲙ̄ ⲡⲏⲩⲉ · ⲁⲩⲱ ⲁⲛⲟⲕ ϩⲱⲱ ⲧ · ⲛ ⲧⲁ ⲛⲟⲉⲓ ϫⲉ ⲉⲣⲉ ⲡⲁⲓ ⲉⲧ ϭⲱ ⲗⲡ ⲉⲃⲟⲗ ⲛ̄ ⲛ ⲉⲧ︤ ⲙ︥ ⲡϣⲁ · ⲛ ϫⲟ ⲟⲩ · ϫⲱ ⲙⲙⲟ ⲥ ϫⲉ ⲟⲩ · ⲉϣϫⲉ ϯ ϥⲓ ⲣⲟⲟⲩϣ ϩⲱⲱ ⲧ ⲉ ⲁϩⲉⲣⲁⲧⲉ ⲡ ⲃⲏⲙⲁ ⲙ̄ ⲡⲉ ⲭ︤ⲥ︥ ⲛ ⲉ ϣⲁ ⲩ ⲥⲟⲩⲛ̄ ⲣⲱⲙⲉ ⲛⲓⲙ ⲁⲛ · ⲙ̄ ⲡ ⲛⲁⲩ ⲛ ϫⲓ · ϫⲉ ⲥⲉ ⲛϩⲟⲧ ⲁⲗⲗⲁ ⲧ ⲙⲟⲓ̈ϩⲉ ⲧⲉ ⲛⲁⲙⲉ ⲡⲉ ⲡ ⲛⲁⲩ ⲛ ϯ · ⲛ̄ ⲛ ⲉⲛⲧ ⲁ ⲕ ϫⲓⲧ ⲟⲩ · ⲁⲩⲱ ⲛ ⲅ ⲟⲩⲱⲛ︤ϩ︥ ⲉⲃⲟⲗ · ⲙ̄ ⲡⲓⲥⲧⲟⲥ ϫⲉ ⲁ ⲕ ⲧⲁ ⲁ ⲩ ⲉⲧⲟⲟⲧ ϥ ⲙ ⲡ ⲉⲛ ⲧ ⲁ ϥ ⲧⲁⲁ ⲩ ⲛⲁ ⲕ ⲛ ⲥⲉ ϣⲁⲁⲧ · ⲁⲛ · ⲛ̄ ⲗⲁⲁⲩ · ⲡ ⲣⲱⲙⲉ ⲛⲁ ϣⲓⲛⲉ ⲁⲩⲱ ⲛ ϥ ⲇⲟⲕⲓⲙⲁ ⲍⲉ ϫⲉ ⲛⲓⲙ ⲡ ⲉⲧ︤ ⲛ︥ ϩⲟⲧ ⲉ ϭⲁⲗ ⲉ ϩⲉⲛ ϩⲛⲁ ⲁⲩ · ⲉⲣⲟ ϥ · ⲛⲧⲉ ⲡ ⲕⲁϩ ⲉ ⲩ ⲛⲁ ⲧⲁⲕⲟ · ⲁⲩⲱ ⲟⲩⲛ ⲣⲱⲙⲉ ⲉ ϥ ⲙⲟⲩ ϣⲧ ⲙ̄ⲙⲟ ϥ ⲙⲡⲁ ⲧⲉ̣ ϥ ϫⲓ · ϫⲉ ⲛⲉ ϥ ⲛⲁ ϩⲁⲣ̣ⲉϩ ⲉ ⲛ ⲉⲛⲧ ⲁ ⲩ ⲧⲁ [ⲁ] ⲩ̣ ⲉⲧⲟⲟⲧ︤ ϥ︥ ⲁⲩⲱ̣ ⲥ ⲛⲁ ϣⲱⲡⲉ ⲛⲧ [ⲉ] ⲧ̣ⲙ ⲛ ⲉⲧ ϫⲓ ⲛ ϩⲉⲛ ⲙⲛⲧ ⲛⲟϭ ⲉ ⲃⲟⲗ [ϩⲓ] ⲧⲙ ⲡ ⲛⲟⲩ ⲧⲉ ⲇ̣ⲓ̣ⲁ̣ⲕ̣ⲣⲓⲛⲉ · ⲙ ⲙⲟ ⲟⲩ · ⲁⲩⲱ ⲛ ⲉ ⲧ ⲟⲩ ϫⲓ ⲙ̄ ⲡ ⲣⲁⲛ · ⲉ ⲃⲟⲗ ϩⲓⲧ [ⲟⲟⲧ ⲟ] ⲩ · ⲛ ⲥⲉ ⲧⲙ ⲇⲓⲁⲕⲣ̣ⲓ̣ [ⲛ] ⲉ ⲙ ⲙⲟ ⲟⲩ · ⲏ ϫⲉ ϩⲉ̣ⲛ ⲟⲩ ⲛⲉ · ⲏ ϫⲉ ϩⲉⲛ ⲁϣ ⲙ ⲙⲓⲛⲉ ⲛⲉ · ⲙⲛ ⲛⲉⲩ ⲕⲉ ϩⲃⲏⲩⲉ · ⲉ ⲣⲉ ⲟⲩⲁ · ⲛⲁ ϫⲟⲟ ⲥ ⲛ ⲁϣ ⲛ ϩⲉ · ϫⲉ ⲛ̣ [ ⲁⲛⲧ̄ [.] ⲧϣⲟⲟⲡ [ ⲉⲣⲉ […] ⲥⲉⲙⲛ [ ϣ […] ⲧ̄ · ⲁⲩ [ ⲣ̣ […] ⲩⲉ̣ⲛⲧ̄ [ ⲕ […] ⲛⲧ̄ [ ⲛ ⲧ̄ⲧ̄ⲧ̄ ⲉ ⲧⲏⲣ ⲟⲩ · [ ⲙ̣ⲙⲛⲧⲣⲉⲙⲡ [ ϫ̣ⲱ ⲙⲙⲟ ϥ · ϫ [ⲉ]
ⲁⲩⲱ ⲡ ⲧⲁⲙⲓ̈ⲟ ⲛ ⲛⲉϥ ϭⲓϫ · ⲉ ⲓ ϣⲁ ϫⲉ ⲉⲛⲉ ⲛ ⲥⲱⲙⲁ ⲡ ⲟⲩⲁ ⲡ ⲟⲩⲁ · ⲛ ⲑ ⲉ ⲛⲧ ⲁ ϥ ⲉⲓⲣⲉ ⲛ ⲙ ⲙⲉ ⲗⲟⲥ ⲙ ⲡⲉ ⲭ︤ⲥ︥ ⲙ ⲙⲉ ⲗⲟⲥ ⲙ ⲡⲟⲣⲛⲏ ϩⲓ ϩⲱⲃ ⲛⲓⲙ ⲛ ⲇⲓⲁ ⲃⲟⲗⲟⲥ ϯ ⲛⲁ ϫⲱ ⲇⲉ ⲙ ⲡⲉⲓ ϣⲁϫⲉ ⲛ ⲕⲉ ⲥⲙⲟⲧ ⲛⲧ ⲛ ⲟⲩⲟⲛϩ ϥ ⲉⲃⲟⲗ ⲉ ⲩ ⲙⲁⲉⲓⲛ ⲛ̄ ⲧ ⲟⲣ ⲅⲏ · ⲉⲧ ⲛⲁ ⲉⲓ ⲉϩⲣⲁⲓ ⲉ ϫⲛ ⲣⲱⲙⲉ ⲛⲓⲙ ⲉⲧ ⲛⲁ ϫⲓⲛ ⲛ ϩⲏ ⲕⲉ ⲛ̄ ϭⲟⲛⲥ · ϫⲉ ⲉϣϫⲉ ⲓ︤ⲥ︥ ⲛⲁ ϫⲟⲟ ⲥ ⲛ ⲛⲁⲓ ⲉϥϣⲁⲛ ⲉⲓ ⲉⲧⲉ ⲙⲡ ⲟⲩ ⲧⲙⲙⲟ ϥ ⲉ ϥ ϩⲕⲁⲉⲓⲧ ⲁⲩⲱ ⲙⲡ ⲟⲩ ⲧⲥⲟ ϥ ⲉ ϥ ⲟⲃⲉ ⲁⲩⲱ ⲙⲡ ⲟⲩ ϯ ϩⲓ ⲱⲱ ϥ ⲉ ϥ ⲕⲏⲕ ⲁ ϩⲏⲩ · ϫⲉ ⲥⲁϩⲉ ⲧⲏⲩ ⲧⲛ ⲉⲃⲟⲗ ⲙⲙⲟ ⲓ ⲛ ⲉⲧ ⲥϩⲟⲩⲟⲣⲧ · ⲉ ⲧ ⲥⲁⲧⲉ ϣⲁ ⲉⲛⲉϩ ⲉ ⲓⲉ ⲛ ⲉⲛⲧ ⲁ ⲩ ϣⲱϥ ⲛ ⲛ ⲏⲓ ⲛ ⲛ ϩⲏⲕⲉ ⲁ ⲩ ⲁⲁ ⲩ ⲛ̄ ⲧⲁⲗⲁⲓⲡⲱ ⲣⲟⲥ · ⲉ ⲩ ⲧⲱⲣⲡ ⲁⲩⲱ ⲉ ⲩ ϥⲓ ⲛ̄ ⲛ̄ ϩⲓⲥⲉ ⲛ ⲛⲉⲩ ϭⲓϫ · ⲉ ⲙⲛⲧⲁ ⲩ ⲗⲁⲁⲩ ⲉⲣⲟ ⲟⲩ · ⲉ ϥ ⲛⲁ ⲥϩⲟⲩⲱⲣ ⲟⲩ ⲛ ⲟⲩⲏⲣ ϥ ⲛⲁ ϫⲟⲟ ⲥ ⲛⲁ ⲩ ⲇⲓ ⲕⲁⲓⲱⲥ ϫⲉ ⲕⲁⲛ ⲙⲡⲉ ⲧⲛ ϯ ⲛⲁ ⲩ · ⲉ ⲟⲩⲱⲙ · ⲏ ⲉ ϯ ϩⲓⲱ ⲟⲩ ⲉⲧⲃⲉ ⲟⲩ ⲧⲉⲧⲛ ϥⲓ ⲙ ⲡⲉⲩ ⲕⲉ ⲟⲉⲓⲕ ⲉⲧ ϩⲁⲣⲱ ⲟⲩ · ⲉⲧⲃⲉ ⲟⲩ ⲧⲉⲧⲛ ⲕⲱ ⲙⲙⲟ ⲟⲩ ⲕⲁϩⲏⲩ ⲛ ⲧⲉⲩ ⲕⲉ ϩⲟⲓⲧⲉ ⲉⲧ ϩⲓⲱ ⲟⲩ ⲁ ⲩ ⲧⲛⲧⲛ · ⲡ ⲉⲧ ⲙⲟⲥ ⲧⲉ ⲙ̄ ⲡⲉϥ ⲥⲟⲛ · ⲉ ⲡ ⲣⲉϥ ϩⲱⲧⲃ · ⲉ ⲧⲃⲉ ⲡⲉⲓ ϩⲱⲃ ⲛⲧ ⲁ ⲡ ϫⲟⲉⲓⲥ ⲡ ⲛⲟⲩⲧⲉ ⲛ ⲉϫ ⲕⲁⲉⲓⲛ ⲉⲃⲟⲗ ⲛⲛⲁϩⲣⲙ ⲡⲉϥ ϩⲟ ⲁⲩⲱ ⲟⲩ ⲙⲟⲓϩⲉ ⲧⲉ ϫⲉ ⲛ ⲧⲛ ⲣ ϩⲟⲧⲉ ⲁⲛ ⲉ ⲛ ⲙⲟⲥⲧⲉ ⲛ ⲛⲉⲛ ⲉⲣⲏⲩ ⲉ ⲣⲉ ⲡ ϣⲁϫⲉ ϫⲱ ⲙ̄ⲟ ⲥ ⲛ ⲧⲉⲓ ϩⲉ ϫⲉ ⲡ ⲉⲓⲱⲧ ⲙ ⲡ ⲣⲱ ⲙⲉ ⲉⲧ ϣⲓⲛⲉ ⲛⲥⲁ ⲧ ⲥⲟⲫⲓⲁ ⲛⲁ ⲉⲩ ⲫⲣⲁⲛⲉ ⲉⲛϣⲁⲛ ⲥⲱⲧ︤ⲙ︥ ⲁⲛⲟⲛ ϫⲉ ⲁ ⲛⲉⲛ ϣⲏⲣⲉ · ⲏ ⲛ ⲉⲧ ⲟⲩⲏϩ ⲛⲥⲱ ⲛ ⲕⲁⲧⲁ ⲧⲁⲝⲓⲥ ⲁⲩⲱ ⲕⲁⲧⲁ ⲛⲉⲛ ϩⲃⲏⲩⲉ ⲁⲛ · ϫⲱ ⲛ ϩⲉⲛ ϣⲁϫⲉ ⲛⲧⲉ ⲡ ⲛⲟⲩ ⲧⲉ · ⲏ̄ ⲁ ⲩ ⲣ ϩⲉⲛ ϩⲃⲏⲩⲉ ⲉ ⲛⲁⲛⲟⲩ ⲟⲩ ⲉ ⲛ ⲙⲕⲁϩ ⲛ ϩⲏⲧ ⲉⲧⲃⲉ ϫⲉ ⲛ ⲧ︤ⲛ︥ ⲟⲩ ⲱϣ ⲁⲛ ⲉ ⲧⲣⲉ ⲣⲱ ⲙⲉ ϫⲟⲟ ⲥ ϫⲉ ⲁ ⲕⲉ ⲟⲩⲁ · ⲣ̄ ϩⲉⲛ ⲡ ⲉⲧ ⲛⲁ ⲛⲟⲩ ϥ · ⲛ ϭⲉ ⲉ ϫⲟⲟ ⲥ ϫⲉ ⲙⲛ ϭⲉ ⲣⲱⲙⲉ ⲧⲛⲧⲱⲛ ⲉⲣⲟ ⲛ ⲉ ⲡⲁⲓ ⲡ ⲉⲧⲉⲣⲉ ⲕⲱϩ ⲛⲓⲙ ϣⲟⲟⲡ ⲉⲧⲃⲏⲏⲧ ϥ ϩ ⲙ ⲡⲁⲓ ⲛⲧ ⲁ ⲕⲁⲉⲓⲛ ⲧⲱⲟⲩⲛ ⲉϫⲛ ⲁⲃⲉⲗ ⲁ ϥ ϩⲟⲧⲃⲉ ϥ ϩ ⲙ ⲡⲁⲓ ⲛⲧ ⲁ ⲩ ϯ ⲓⲱ ⲥⲏⲫ ⲉⲃⲟⲗ ⲉ ⲩ ϩⲙ ϩⲁⲗ · ϩ ⲙ ⲡⲁⲓ ⲛⲧ ⲁ ⲛ ⲓⲟⲩ ⲇⲁⲓ ϯ ⲟⲩⲃⲉ ⲛ ⲉⲧⲉ ⲣⲉ ⲡⲁⲩⲗⲟⲥ ϫⲱ ⲙ̄ ⲙⲟ ⲟⲩ
ⲟ ⲩⲇ︤ⲉ ⲛ̄ⲧⲟϥ ϩⲱⲱ ϥ ⲟⲛ · ⲛⲉ ϥ ⲛⲁ ϭⲱⲣϭ ⲁⲛ ⲡⲉ ϩ︤ⲛ︥ ⲡ ⲕⲗ̣ϫⲉ̣ ⲙⲛ ⲛ ϩⲓⲣ ⲙⲛ ⲡ̣ ⲕ̣ⲱ ⲧⲉ ⲙ ⲡⲟⲩ ⲏⲓ · ⲛ ⲧⲟ ⲡ ⲉⲛⲧ ⲁ ⲣ ⲧⲥⲁⲃⲟ ϥ ⲉ ⲙ ⲙⲟⲉⲓ̈ⲧ · ⲛ ⲉⲓ · ⲉ ϩⲟⲩⲛ · ⲁⲩⲱ ⲛ ⲃⲱⲕ ⲉⲃⲟⲗ ϩⲛ ⲟⲩ ⲕⲣⲟϥ ⲛ ⲧⲟ ⲡ ⲉⲛⲧ ⲁ ϥ ϩⲟⲡ︤︥ ϥ ϩⲙ ⲡⲟⲩ ϩⲏⲧ ⲙ︤ⲛ︥ ⲧⲟⲩ ⲯⲭⲏ ⲁⲩⲱ ⲡⲟⲩ ⲙⲉⲉⲩⲉ ⲛ ⲑ ⲉ ⲛ ⲟⲩ ⲥϩⲓⲙⲉ · ⲉ ⲁ ⲥ ϩⲱⲡ ⲙ ⲡ ⲉⲧ ⲟ · ⲛ̄ ⲛ ⲟⲉⲓⲕ ⲉⲣⲟ ⲥ ϩ︤ⲛ︥ ⲛ̄ ⲧⲁⲙⲓⲟⲛ · ⲁⲩⲱ ϩⲛ ⲛ ⲕⲗϫⲉ ⲙ̄ ⲡⲉⲥ ⲏⲓ̈ ⲛ ⲧⲟ ⲡ ⲉⲛⲧ ⲁ ⲣ ⲛⲧ︤︥ ϥ ⲉϩⲣⲁⲓ ⲉϫⲙ ⲡ ⲙⲁ · ⲉ ⲧⲉⲣⲉ ⲡⲉ ⲭⲣⲏⲙⲁ ϩⲏⲡ · ⲙⲙⲁⲩ · ⲛⲧⲟ ⲡ ⲉⲛⲧ ⲁ ⲣ ϯ ⲙⲁⲉⲓⲛ ⲉⲣⲟ ϥ ⲛⲁ ϥ · ⲙ ⲟϣⲧ ⲉ ⲛⲧⲟ ⲧ ⲡⲁⲣ ⲑⲉⲛⲟⲥ ⲛ̄ ⲥⲟϭ · ⲕⲱ ⲧ ⲉ ϩⲛ ⲟⲩ ϩⲛⲁⲁⲩ ⲧⲏⲣ ⲟⲩ · ⲧⲁⲣ ⲉ ⲉⲓⲙⲉ ϫⲉ ⲟⲩ ⲡ ⲉⲧⲉ ⲙ̄ⲡ ⲉϥ ϥⲓⲧ︤︥ ϥ ϩⲛ︥ ⲛ ⲉⲧ ϣⲟ ⲟⲡ ⲛⲉ · ⲡ ⲟⲩ ⲧⲃⲃⲟ ⲡ ⲛⲟϭ · ⲛ ⲭⲣⲏⲙⲁ ⲡⲉ ϣⲗⲏⲗ ⲡⲉ ⲙ ⲯⲉⲗⲓⲟⲛ · ⲙⲛ ⲛ ⲝⲟⲩⲣ ⲙ ⲙⲓⲛⲉ ⲙⲓ ⲛⲉ ⲉⲧ ϩⲛ ⲛⲟⲩ ϭⲓϫ ⲙⲛ ⲛⲟⲩ ⲧⲏⲏⲃⲉ ⲧⲟⲩ ϭⲓⲛ ⲙⲟⲟϣⲉ ⲧⲉ ϩⲛ ⲟⲩ ⲙⲛⲧ ⲣⲙϩⲉ ⲙ ⲡⲉⲗⲓⲥ · ⲉⲧ ϩⲛ ⲛⲟⲩ ⲟⲩⲉⲣⲏⲧⲉ · ⲧⲟⲩ ⲙⲛⲧ ⲥⲧⲙⲏⲧ ⲧⲉ · ⲡ ⲕⲁ ϣⲁⲃⲉⲗ ⲉⲧ ϩ︤ⲛ︥ ⲛⲟⲩ ⲙⲁⲁϫⲉ ⲡⲉ ⲑⲃⲃⲓⲟ ⲡⲉ ⲡⲉ ⲕⲣⲓ̈ⲕⲟⲥ ⲁⲩⲱ ⲡ ϩⲱⲥ · ⲛ ⲕⲁ ⲕⲟ · ⲉⲧ ϩⲙ ⲡⲟⲩ ⲙⲁ ⲕϩ · ⲧⲟⲩ ⲉⲡⲓⲥⲧⲏ ⲙⲉⲓ ⲧⲉ · ⲡ ⲕⲟⲥⲙⲟⲥ ⲉⲧ ϩⲓϫ︤ⲛ︥ ⲧⲟⲩ ⲁⲡⲉ ⲏ ⲉⲧ ⲕⲱⲧⲉ ⲉ ⲧⲟⲩ ⲧⲉϩⲛⲉ ⲛⲟⲩ ⲛⲏⲥ ⲧⲓⲁ ⲛⲉ · ⲛ ⲭⲁⲗⲓ ⲛⲟⲥ ⲙ ⲡⲟⲩ ⲥⲱⲙⲁ ⲛⲟⲩ ⲙⲉⲗⲉⲧⲁ ⲛⲉ ⲙ ⲡ ⲗⲟⲅⲟⲥ ⲙ̄ ⲡ ⲛⲟⲩ ⲧⲉ · ⲡ ϩⲏⲃⲥ ⲛ̄ ⲛⲟⲩ ⲟⲩⲉⲣⲏⲧⲉ · ⲛⲟⲩ ⲡⲣⲁⲝⲓⲥ ⲉⲧ ⲛⲁⲛⲟⲩ ⲟⲩ ⲛ ⲉ · ⲛ ϩⲟⲉⲓⲧⲉ ⲉⲧ ⲥⲟⲧⲡ ⲉ ϣⲁ ⲣ ⲧⲁⲁ ⲩ ϩⲓⲱⲱⲧ ⲉ ⲡⲉ ϩ ⲙⲟⲧ ⲡⲉ · ⲡ ⲥⲟϭⲛ · ⲁⲩⲱ ⲡ ⲛⲉϩ ⲉ ϣⲁ ⲣ ⲧⲁϩⲥ ⲉ · ⲙⲙⲟ ⲟⲩ ⲁⲩⲱ ⲛ ⲥⲉ ⲧⲁⲁ ⲩ ⲉϫⲛ ⲧⲟⲩ ⲁⲡⲉ · ⲧ ⲙⲉ ⲧⲉ · ⲧⲉ ⲥⲫⲁⲅⲓⲁ ⲉ ϣⲁ ⲣ ⲙⲟⲣ ⲉ ⲙⲙⲟ ⲥ ⲧ ⲙⲛⲧ ⲣⲙ ⲛ ϩⲏⲧ ⲧⲉ ⲡⲉ ⲣϣⲱⲛ · ⲉ ϣⲁⲣ ϭⲟⲟⲗⲉ ⲙ̄ⲙⲟ ϥ ⲛ ⲁⲓ ⲙⲛ ⲛⲉⲓ ⲕⲟⲟⲩⲉ ⲛ ⲉⲧⲉ ⲙⲡⲉ ϥ ϥⲓⲧ ⲟⲩ ⲧⲏⲣ ⲟⲩ · ⲛ ⲧⲟⲟⲧ ⲉ ϣⲁϩⲣⲁⲓ ⲉ ⲡⲉ ⲥⲧⲏⲙ ⲁ ϥ ϣⲟⲩⲱ ϥ ⲉⲃⲟⲗ ϩⲛ ⲛⲉϥ ϩⲛⲁⲁⲩ · ⲁ ϥ ϥⲓⲧ ϥ · ⲧ ⲙⲛⲧ ϣⲁⲩ · ⲏ̄ ⲡ ϣⲓⲡⲉ ⲉⲧ ⲛⲁⲛⲟⲩ ϥ ⲉⲧ ϩⲛ ⲛⲟⲩ ⲃⲁⲗ · ⲛ ⲧ ⲁ ⲧⲁⲓ · ⲉⲧ︤ ⲙ︥ⲙⲁⲩ ϫⲟⲟ ⲥ ⲛⲛⲁϩⲣⲙ ⲡⲉⲥ ⲥⲟⲛ ϫⲉ ϯ ⲛⲁ · ⲁⲙⲁϩ ⲧⲉ ⲙⲙⲟ ⲕ · ⲛ ⲧⲁ ϫⲓ ⲧ ⲕ ⲉϩⲟⲩⲛ ⲉ ⲡ ⲏⲓ ⲛ ⲧⲁ ⲙⲁⲁⲩ ⲁⲩⲱ ⲉϩⲟⲩⲛ ⲉ ⲡ ⲧⲁⲙⲓⲟⲛ ⲛ ⲧⲉ ⲛⲧ ⲁ ⲥ ⲱⲱ̂̂ ⲙⲙⲟ ⲓ ⲛ ⲑ ⲉ ⲧⲉⲛⲟⲩ ⲉⲧⲉⲣⲉ ⲧ ⲡⲁⲣⲑⲉⲛⲟⲥ ϩⲛ ⲟⲩ ⲙⲉ · ⲉⲧ ϩⲁⲣⲉϩ ⲛⲁ ⲥ ⲉ ⲧⲉⲥ ⲙⲛⲧ ⲣⲙ ⲙ ⲁⲟ ⲧⲏⲣ ⲥ ϩⲛ ⲛⲉ ϩⲃⲏⲩⲉ ⲛ ⲁⲅⲁⲑⲟⲛ ⲉⲛⲧ ⲁ ⲥ ⲁⲁ ⲩ ϩⲛ ⲧⲉⲥ ⲙⲛⲧ ϫⲱ ⲱⲣⲉ ϣⲗⲏⲗ · ⲉ ⲧⲣⲉ ⲓ︤︥ⲥ ⲟⲩⲱϩ ⲛϩⲏⲧ ⲥ ⲁⲩⲱ ⲡⲉϥ ⲡ︤︥ⲛ︤︥ⲁ ⲁ ⲣ ⲁⲙⲁϩⲧⲉ ⲛⲧⲟ ⲛ ⲟⲩ ⲣⲱⲙⲉ ⲛ ϫⲁϫⲉ ⲁ ⲣ ϫⲓⲧ ϥ ⲉϩⲟⲩⲛ ⲉ ⲡⲟⲩ ⲏⲓ ⲁⲩⲱ ⲉ ⲡⲟⲩ ⲧⲁⲙⲓⲟⲛ · ⲡ ⲉⲧ ⲃⲏⲧ ⲁⲩⲱ ⲡ ⲁⲕⲁⲑⲁⲣⲧⲟⲛ ⲙ ⲡ︤︥ⲛ︤︥ⲁ ⲁ ⲣ ϣⲟⲡ ϥ ⲉⲣⲟ ⲡ ⲉⲧ ⲟⲩⲁⲁⲃ ⲇⲉ ⲁⲩⲱ ⲡ ⲙⲉⲣⲓⲧ ⲡⲉ ⲡ︤︥ⲛ︤︥ⲁ ⲛ ⲁⲅⲁⲑⲟⲥ ⲁⲣ ⲥⲁϩⲱ ⲉⲃⲟⲗ · ⲙ ⲙⲟ ϥ · ⲉⲃⲟⲗ ⲁⲛ · ϫⲉ ⲙⲛ ϭⲟⲙ · ⲙⲙⲟ ϥ ⲉ ⲧⲟⲩϫⲟ · ⲁⲗⲗⲁ ⲉⲃⲟⲗ ⲛⲧⲟϥ ϫⲉ ⲛ ⲧ ⲁ ϥ ⲧⲁⲁ ⲧⲉ ⲉϩⲣⲁⲓ ⲉ ⲧⲟⲟⲧ ϥ · ⲙ ⲡ ⲉⲧ ⲙⲟⲥ ⲧⲉ ⲙⲙⲟ · ⲉⲧⲃⲉ ϫⲉ ⲁⲣ ⲙⲉⲣⲉ ϩⲉⲛ ϣ︤ⲙ︥ ⲙⲟ · ⲁⲩⲱ ⲁⲣ ⲟⲩⲁϩ ⲉ ⲛⲥⲱ ⲟⲩ · ⲁⲣ ⲙⲉⲣⲉ ⲛ ⲉⲧ ⲛⲕⲟⲧⲕ ⲛⲙ ⲙ ⲉ · ⲁⲩⲱ ⲁⲣ ⲧⲁϣⲟ ⲛ ⲧⲟⲩ ⲡⲟⲣⲛⲓⲁ ⲛⲙ ⲙⲁ ⲩ ⲁⲣ ⲧⲁϣⲟ ⲛ ⲛ ⲉⲧ ⲟⲩⲏⲏⲩ ⲙⲙⲟ ϩⲱⲥⲧⲉ ⲉ ⲧⲣⲉ ⲩ ⲟⲩ ⲱϩ ϩⲙ ⲡⲟⲩ ⲏⲓ ⲛⲙ ⲙ ⲉ · ⲉ ⲓ ϣⲁϫⲉ ⲉ ⲡⲉ ⲡ︤︥ⲛ︤︥ⲁ ⲛ ⲧ ⲡⲟⲛⲏ ⲣⲓⲁ · ⲙⲛ ⲛ ⲕⲟⲥⲙⲟ ⲕⲣⲁⲧⲱⲣ ⲙ ⲡ ⲕⲁⲕⲉ ⲁⲩⲱ̂ ⲟⲛ ⲛ ⲣⲱⲙⲉ ⲛ ⲁⲥⲉⲃⲏⲥ ⲛⲧ ⲁ ⲩ ⲣ ⲡⲉⲓ ⲙⲟⲩϫ︤ⲧ ⲛ̄ ⲟⲩ ⲱⲧ ⲛⲙⲙ ⲉ · ⲁⲩⲱ ⲛ̄ⲧⲟ · ⲛⲙⲙⲁ ⲩ · ⲧ ⲉ ⲃⲓⲏⲛ ⲙ ⲯⲩⲭⲏ · ⲡ ⲟⲩ ⲛⲟⲩⲧⲉ ⲇⲉ ϩⲱ ⲱ ϥ · ⲁⲩⲱ ⲡⲟⲩ ϫⲟ ⲉⲓ̈ⲥ ⲓ︤︥ⲥ ⲙⲡ ⲣ ⲕⲁⲁ ϥ
ϫⲉ ⲉ ⲓ ϫⲱ ⲙⲙⲟ ⲥ ⲉ ⲧⲉ ⲯⲩⲭⲏ ⲙ ⲡ ⲉⲧ ⲱϣ ϫⲉ ⲧ ϩⲓⲁⲃⲉ · ⲁⲩⲱ ⲡⲉϥ ϩⲏⲧ · ϫⲉ ⲡ ⲧⲁ ⲙⲓ̈ⲟⲛ · ⲁⲩⲱ ⲛ ⲗⲟⲅⲟⲥ ϫⲉ ⲛ ϩⲏⲃⲥ ⲙⲛ̄ ⲙ̄ ⲙⲟⲟⲩ · ⲁⲩⲱ ⲛ ⲗⲁⲟⲥ ϫⲉ ⲛ ⲉⲥⲟⲟⲩ ⲁⲩⲱ ⲛⲉ ⲅⲣⲁⲫⲏ ϫⲉ ⲛ ϣⲱ ⲧⲉ ⲁⲩⲱ ⲛⲉ ⲡⲣⲁⲝⲓⲥ ⲉⲧ ⲛⲁⲛⲟⲩ ⲟⲩ · ϫⲉ ⲙ̄ ⲙⲁ ⲉⲧ ϫⲟ ⲥⲉ · ⲁⲩⲱ ⲛⲉ ⲡⲣⲁ ⲝⲓⲥ ⲉⲧ ϩⲟⲟⲩ · ϫⲉ ⲛ̄ ϩⲓⲉⲓⲧ · ⲧⲁⲓ ⲧⲉ ⲑ ⲉ ⲛⲧ ⲁ ⲧⲉⲧⲛ ⲧⲱⲃⲥ ⲧⲏⲣ ⲧⲛ ϩⲛ ⲛⲉ ⲧⲛ ⲣⲙⲉⲓⲟⲟⲩⲉ ⲉ ⲛ ⲣⲓⲙⲉ ⲉ ⲛ ⲙⲉⲉⲩⲉ ⲉⲃⲟⲗ ⲉ ⲛⲉⲛ ⲛⲟⲃⲉ ⲙⲛ ⲛⲉⲛ ⲙⲛⲧ ⲁⲧ ⲥⲟⲟⲩⲛ
ϫ ⲟⲓ̈ · ⲡⲁⲣⲁⲧⲏⲣⲉⲓ̈ ⲉ ⲡⲉϥ ⲟⲩⲟⲛⲧ · ⲙ̄ ⲡⲱⲛⲅ · ϫⲉⲕⲁⲥ ϩⲱⲱ ⲛ ϩ︤ⲛ︥ ϩⲁⲣⲉϩ ⲛⲓⲙ · ⲉ ⲛ ⲛⲁ ϩⲁⲣⲉϩ ⲉ ⲡⲉⲛ ϩⲏⲧ ⲛ ⲑ ⲉ ⲉⲧ ⲥⲏϩ · ⲉⲃⲟⲗ ϩⲛ ϩⲱⲃ ⲛⲓⲙ · ⲙ ⲡ ⲟ ⲛⲏⲣⲟⲛ ⲉ ⲧ ϥⲱ ϭⲉ ⲉϩⲟⲩⲛ ⲉⲣⲟ ϥ · ⲏ ⲉⲧ ⲧⲗⲧⲗ ⲛⲁ ϥ · ⲛ ϩⲉⲛ ⲣ̂ ⲡ ⲙⲉⲉⲩⲉ · ⲉ ⲩ ⲧⲁⲕⲟ · ⲙ ⲡ ϩⲏⲧ ⲙⲛ ⲧⲉ ⲯⲩⲭⲏ ⲛ̄ ⲛ̄ ⲣⲱⲙⲉ ⲉⲧ ⲛⲁ ϣⲟ ⲡ ⲟⲩ ⲉⲣⲟ ⲟⲩ · ⲉ ⲃⲟⲗ ⲅⲁⲣ ϩ︤ⲛ︥ ⲛⲁⲓ ⲛ̄ ⲧ ⲁ ⲩ ϫⲟⲟ ⲥ ϫⲉ ⲁ ⲩ ⲡⲟⲣⲛⲉⲩⲉ ϩⲛ ⲛⲉⲩ ⲙⲉⲉⲩⲉ ⲛ ϩⲏⲧ ⲛⲁⲓ ⲛ ⲉⲧⲉⲣⲉ ⲡ ϩⲉ ⲟⲩⲏϩ ⲛⲥⲱ ⲟⲩ · ⲛ ⲑ ⲉ ⲉⲧ ⲥⲏϩ ϫⲉ ϩⲉⲛ ⲙⲉ ⲉⲩⲉ ⲉ ⲩ ϩⲟⲟⲩ ϩⲁ ⲑ ⲏ ⲙ̄ ⲡ ϩⲉ · ⲉ ⲃⲟⲗ ϩⲛ ⲛⲁⲓ ⲛⲧ ⲁ ⲩ ϫⲟⲟ ⲥ ϫⲉ ⲟⲩ ⲡⲛ︤︥ⲁ ⲛ ϭⲟⲗ · ⲁ ϥ ⲁϩⲉ ⲣⲁⲧ ϥ ⲁ ϥ ⲧⲗⲧⲗ ⲛⲁ ⲕ ⲛ ⲟⲩ ⲏ̀ⲣ︤ⲡ︥ ⲙⲛ ⲟⲩ ϯϩⲉ · ⲉⲃⲟⲗ ⲅⲁⲣ ϩ ⲓ̈ⲧ︤ⲛ︥ ⲛⲁⲓ̈ ϣⲁⲣⲉ ⲛ̄ ⲣⲱⲙⲉ ⲛ̄ ϯ ⲙⲓⲛⲉ ⲉⲓ̈ ⲉ̄ⲃⲟⲗ ⲉ ⲣ ⲡⲟⲗⲩ ⲙⲟⲥ ⲟⲩⲃⲉ ⲛⲉⲩ ⲉⲣⲏⲩ ϩⲣ̣ⲁ̣ⲓ̣ ϩⲛ ⲛⲉⲓ ϩⲛⲁⲁⲩ ⲙ̣ ⲙ̣ⲓϣⲉ · ⲉⲧⲉ ⲛⲁⲓ ⲛⲉ · ⲛ ⲕⲱϩ · ⲙ ⲙⲟⲥ ⲧⲉ · ⲛ ⲕⲁ ⲧ ⲁⲗⲁⲗⲓⲁ ⲛ ⲥ ⲱϣ · ⲛ̄ ⲕⲱⲙϣ ⲙⲛ ⲛ ⲉⲧ ⲉⲓⲛⲉ ⲛ̄ ⲛⲁⲓ · ⲧⲁⲓ ⲧⲉ ⲑ ⲉ ⲉ ϣⲁⲣⲉ ⲡ ⲥⲁⲧⲁ ⲛⲁⲥ ⲣ ⲙ̄ ⲙⲉⲉⲩⲉ ⲛ̄ ϩⲏⲧ · ⲛ ϩⲁϩ ⲛ ⲕⲁⲕⲉ ⲉϩⲟⲩⲛ ⲉ ⲛⲉⲩ ⲉⲣⲏⲩ ϣⲁⲛⲧ ⲟⲩ ⲁⲁ ⲩ ⲙⲁⲩ ⲁⲁ ⲩ · ⲛ ⲉⲛⲟⲭⲟⲥ · ⲉ ⲡ ϩⲁⲡ ⲙ ⲡ ⲛⲟⲩⲧⲉ ϩ ⲉⲛ ⲁⲧ ⲏⲡⲉ ⲅⲁⲣ ⲛⲉ ⲛ ⲉⲛⲧ ⲁ ϥ ⲁⲁ ⲩ ⲛ ϫⲁϫⲉ ⲉ ⲧ ⲇⲓⲕⲁⲓ ⲟⲥⲩⲛⲏ ⲙ ⲙⲉ · ϩⲛ ⲛⲉⲓ ⲥⲙⲟⲧ · ϩⲛ ⲟⲩ ⲁⲅⲁⲡⲏ ⲉ ⲥ ⲟⲩⲟϣⲙ ϩⲓ ⲕⲱϩ ϩⲓ̄ ⲙⲟⲥⲧⲉ ⲧ ⲁⲓ ⲧⲉ ⲑ ⲉ ⲉⲧ ⲛ ⲛⲁ ϫⲓ ϣⲓⲡⲉ · ϩ︤ⲙ︥ ⲡⲉ ϩ ⲟⲟⲩ ⲉⲧⲉⲣⲉ ⲡ ⲛⲟⲩ ⲧⲉ ⲛⲁ ⲕⲣⲓⲛⲉ ⲛ ⲙ ⲡ ⲉⲑ ⲏⲡ ⲛ ⲛ ⲣⲱ ⲙⲉ · ⲉ ⲛ ⲛⲁ ϩⲉⲡ ⲡⲉⲛ ⲕⲱϩ ⲙⲛ ⲡⲉⲛ ⲙⲟⲥⲧⲉ ⲉϩⲟⲩⲛ ⲉ ⲛⲉⲛ ⲉⲣⲏⲩ · ⲛ ⲁϣ ⲛ ϩⲉ ϩⲙ ⲡⲉ ϩⲟⲟⲩ ⲉⲧ ⲙⲙⲁⲩ · ⲛⲓ̈ⲙ ⲡ ⲉⲧ ⲛⲁ ϥⲓ ⲟⲩ ϭⲉ ⲣⲱⲃ · ⲉϩⲣⲁⲓ̈ ⲉ ⲡ ⲉⲧ ϩⲓⲧⲟⲩⲱⲱ ϥ · ϫⲉ ⲉⲛⲛ ⲁ ϫⲟⲟ ⲥ ϫⲉ ⲟⲩ ⲥ ⲏϥⲉ ⲙⲛ ⲟⲩ ⲙⲉⲣⲉϩ ⲛ̄ ⲥⲉ ⲧⲙ ⲛⲁⲩ ⲉⲣⲟ ϥ · ⲁ ⲛⲟⲛ ⲇⲉ ⲛⲓ̈ⲙ ⲡ ⲉⲧ ⲛⲁ ⲙⲉⲉⲩⲉ · ⲏ̄ ⲛⲓ̈ⲙ ⲡ ⲉⲧ ⲛⲁ ⲧⲟϭ ⲥ ⲉⲣⲟ ⲛ ϫⲉ ⲧⲛ ⲕⲱⲛⲥ ⲛ̄ ⲛⲉⲛ ⲉⲣⲏⲩ · ϩⲛ ⲛⲁⲓ̈ ⲧⲏⲣ ⲟⲩ · ⲉ ⲩ ⲛⲁⲩ · ⲉ ⲑ ⲉ ⲉⲧ ⲛ ϣⲁϫⲉ ⲙⲛ ⲛⲉⲛ ⲉⲣⲏⲩ ⲙ̄ ⲙⲟ ⲥ ϩⲛ ϣⲁϫⲉ ⲛⲓⲙ ⲛ ⲉⲓⲣⲏⲛⲓ ⲕⲟⲛ ⲙ ⲙⲛⲧ ϫⲁ ϫⲉ ⲇⲉ ϩⲙ ⲡⲉⲛ ϩⲏⲧ . ⲥ ⲥⲟⲧ︤︥ⲡ ⲉ ⲧⲙ ⲧⲣⲉ ⲛ ϣⲓ̈ⲛⲉ ⲛⲥⲁ ⲡ ⲟⲩϫⲁⲓ ⲛ̄ ⲛⲉⲛ ⲉⲣⲏⲩ ⲙⲙⲛ ⲡⲟⲛⲏⲣⲓⲁ · ϩⲙ ⲡⲉⲛ ϩⲏⲧ · ⲛ̄ ϩⲟⲩⲟ ⲉ ⲧⲣⲉ ⲛ ϣⲓⲛⲉ ϩⲛ ⲟⲩ ϩⲩ ⲡⲟⲕⲣⲓⲥⲓⲥ · ⲙⲛ ⲟⲩ ⲁⲅⲁⲡⲏ ⲙ ⲙⲛⲧ ⲛⲟⲩϫ ⲙ ⲡⲣ ϣⲓⲛⲉ ϫⲉ ⲛⲉ ϯ ⲟⲩⲟϫ · ⲏ ϫⲉ ⲛⲉ ϯ ⲡⲣⲟⲕⲟⲡⲧⲉ · ϩⲙ̄ ⲡ ⲁⲅⲁⲑⲟⲛ ⲙⲡⲣ ⲣⲁϣⲉ ⲟⲛ · ϫⲉ ⲁ ⲕ ⲥⲱⲧⲙ ⲉ ⲛ ⲉⲧⲉ ϩⲛⲁ ⲕ ⲉ ⲧⲣⲉ ⲩ ϣⲱ ⲡⲉ ⲙⲙⲟ ⲓ · ⲙⲡⲣ ϫⲟⲟ ⲥ ϫⲉ ⲉϥⲉ ⲱⲛϩ ⲛ ⲟⲩ ⲛⲟϭ ⲛ ⲟⲩⲟⲉⲓϣ ⲙ ⲡⲣ ⲣⲁϣⲉ ⲟⲛ · ϫⲉ ⲁ ⲕ ⲥⲱⲧⲙ ϫⲉ ⲁ ϥ ⲙⲟⲩ · ⲉⲣⲉ ⲡⲉⲓ ⲉⲟⲟⲩ ⲛ ⲣⲱⲙⲉ ⲛⲁ ⲣ̄ ⲟⲩ ⲛ ⲁ ⲛ · ⲙⲁⲣ ⲛ ϣⲓⲡⲉ ϩⲏⲧ ⲟⲩ · ⲛ ⲛⲉⲓ ϣⲁϫⲉ · ϫⲉ ⲡ ϫⲟⲉⲓⲥ ⲥⲟⲟⲩⲛ ⲛ ⲙ ⲙⲟⲕⲙⲉⲕ ⲛ ⲛ ⲣⲱ ⲙⲉ ϫⲉ ⲥⲉ ϣⲟⲩⲉⲓⲧ ⲉ ⲓ ⲛⲏⲩ · ⲁⲛ ⲉϩⲣⲁⲓ ⲉ ⲉ ⲛⲉⲕ ϭⲓϫ · ϫⲉ ϯ ⲣ ϩⲟ ⲧⲉ ⲏ ϯ ϣⲓⲡⲉ · ⲉ ⲧⲣⲉ ⲕ ⲉⲓⲙⲉ ϫⲉ ⲟⲩⲛ ϩⲉⲛ ⲡⲟⲛⲏⲣⲟⲛ ϩⲙ ⲡⲁ ϩⲏⲧ ⲉϩⲟⲩⲛ ⲉⲣⲟ ⲕ ⲟⲩⲇⲉ ⲛ ⲧ ⲟⲕ · ⲉ ⲕ ⲛⲏⲩ ⲁⲛ · ⲉ ϩⲣⲁⲓ ⲉ ⲛⲁ ϭⲓϫ · ϫⲉ ⲕ ⲣ ϩⲟⲧⲉ · ⲏ ⲕ ϣⲓ̈ ⲡⲉ ⲉ ⲧⲣ ⲁ ⲥⲱⲧⲙ ϫⲉ ⲕ ϫⲉ ⲡ ⲉⲑ ⲟⲟⲩ · ⲉ ⲣⲟ ⲓ̈ ⲁⲗⲗⲁ ⲉ ⲛ ⲛⲏⲩ ⲉ ϩⲣⲁⲓ ⲉ ⲛ ϭⲓϫ ⲙ̄ ⲡ ⲛⲟⲩ ⲧⲉ ⲉ ⲛⲁⲓⲁⲧ︤ ⲛ︥ · ⲁⲛ ϫⲉ ⲟⲩⲛ̄ ⲟⲩ ⲣⲁⲛ ϩⲓϫⲱ ⲛ ⲉ ⲛ ⲙⲉϩ ⲛ ⲕⲁⲕⲓⲁ ⲉϩⲟⲩⲛ ⲉ ⲛⲉⲛ ⲉⲣⲏⲩ ⲁ ⲗⲗⲁ ⲉ ⲛⲁⲓ̈ⲁⲧ ⲛ ⲉⲣϣⲁⲛ ⲡ ⲥⲱⲧⲏⲣ ⲓ︤︥ⲥ ⲛⲁϩⲙⲉ ⲛ ⲉ ⲙ ⲡ ⲉⲑ ⲟⲟⲩ ⲙ ⲡ ⲥⲁⲧⲁ ⲛⲁⲥ ⲡⲉⲓ ⲕⲣⲟϥ ⲛ ϯ ⲁⲏⲥ · ⲉⲧ ϩⲙ ⲡ ϩⲏⲧ ⲙ ⲡ ⲣⲱⲙⲉ ⲉϩⲟⲩⲛ ⲉ ⲡ ⲉⲧ ϩⲓⲧⲟⲩⲱ̂ⲱ ϥ ⲧ ⲛ ϩⲙⲟⲟⲥ ϩⲓ ⲟⲩ ⲧⲣⲁ ⲡⲉⲍⲁ ⲛ ⲟⲩⲱⲧ ϯ ⲟⲩⲱⲙ ⲙ̄ ⲡ ⲟⲉⲓⲕ ⲛⲙⲙⲁ ⲕ ⲧⲟⲟⲧ ⲕ ϩⲛ ⲧ ϫⲏ ⲛⲙⲙⲁ ⲓ ⲧⲛ ⲟⲩⲏϩ ϩⲓ ⲟⲩ ⲥⲟⲡ ϩⲛ ⲛ ⲧⲟⲡⲟⲥ ⲉⲧ ⲟⲩ ⲁⲁⲃ · ⲕ ϩⲓϫⲙ ⲡⲉ ⲑⲩⲥⲓ̈ⲁⲥⲧⲏⲣⲓⲟⲛ ⲛⲙⲙⲁ ⲓ · ϯ ⲁϩⲉ ⲣⲁⲧ · ϩⲓⲧⲟⲩⲛ ⲧⲉ ⲧⲣⲁ ⲡⲉⲍⲁ ⲛⲙⲙⲁ ⲕ ϯ ϯ ⲉϩⲣⲁⲓ ⲉ ⲧⲟⲟⲧ ⲕ ⲙ ⲡ ⲥⲱⲙⲁ · ⲙ ⲡⲉ ⲭ︤︥ⲥ · ⲕ ⲥⲱⲧ · ⲉ̄ⲣⲟ ⲓ ⲙ ⲡⲉϥ ⲥⲛⲟϥ ⲡⲉⲛ ϩⲏⲧ ⲙⲉϩ ⲙ ⲡⲟⲛⲏ ⲣⲟⲛ ⲉ̄ϩⲟⲩⲛ ⲉ ⲛⲉⲛ ⲉⲣⲏⲩ ⲛ ⲧ︤ⲛ︥ ⲣ ϩⲟ ⲧⲉ ⲁⲛ ϩⲏⲧ ⲥ ⲛ ⲧ ⲟⲣ ⲅⲏ ⲙⲛ ⲡ ⲥⲁϩⲟⲩ ⲛⲧ ⲁ ⲩ ⲉⲓ ⲉϩⲣⲁⲓ ⲉϫⲛ ⲛ ⲉⲧ ϩⲁⲧⲉ ⲛ ϩⲏ · ⲛ ⲧ ⲁ ⲩ ϭⲗⲟⲙⲗⲙ ϩⲛ ⲛⲉⲓ ⲡⲟⲛⲏⲣⲟⲛ ⲛ ⲧⲉⲓ ϩⲉ · ⲙⲏ ⲛ̄ ⲧ ⲁ ⲩ ⲥϩⲁⲓⲥ ⲟⲩ ⲉ ⲡ ϫⲓⲛϫⲏ · ⲙ ⲏ ⲉ ⲩ ⲥⲟⲟⲩⲛ · ⲁⲛ ϫⲉ ⲟⲩⲛ ϩⲁϩ ⲛⲁ ⲙⲟⲟϣⲉ ⲛ ⲟⲩⲟⲉⲓϣ ⲛⲓ̈ⲙ ϩ︤ ⲙ︥ ⲡ ⲏⲓ̈ ⲙ ⲡ ⲛⲟⲩ ⲧⲉ · ⲙ ⲡⲉⲩ ϩⲏⲧ ⲥⲟⲩⲧⲱⲛ · ⲁⲛ ⲉϩⲟⲩⲛ ⲉ ⲛⲉⲩ ⲉⲣⲏⲩ · ⲡ ⲉⲧ ⲟⲩⲱϣ ⲉ ⲥⲟⲩⲛ̄ ⲛⲉⲓ ⲡⲟⲛⲏⲣⲟⲛ ⲛ̄ ⲧⲉⲓ ϩⲉ · ⲁⲩⲱ ⲉ ⲉⲓⲙⲉ ⲉ ⲡⲉⲩ ⲧⲱⲱⲃⲉ ⲉⲓⲥ ϩⲏⲏⲛⲉ · ⲥⲉ ⲥⲏϩ ϩⲛ ⲛⲉ ⲯⲁⲗⲙⲟⲥ · ⲉ ⲩ ϫⲱ ⲙⲙⲟ ⲥ ⲉ ⲛ ⲣⲱⲙⲉ ⲛⲧ ⲁ ⲩ ⲁⲁ ⲩ ϫⲉ ⲉⲣⲉ ⲡ ⲙⲟⲩ · ⲉⲓ · ⲉ ϩⲣⲁⲓ ⲉϫⲱ ⲟⲩ · ⲙⲁ ⲣ ⲟⲩ ⲃⲱⲕ ⲉ ⲡ ⲉⲥⲏⲧ ⲉ ⲁⲙⲛⲧⲉ ⲉ ⲩ ⲟⲛϩ ⲙ ⲡⲣ ⲡⲱⲱⲛⲉ ⲛ ⲧⲟϥ ⲙⲡⲉ ⲧⲛ ϫⲱ ⲙⲙⲟ ϥ · ⲁⲗⲗⲟ ⲅⲁⲣ ⲛ ⲉⲧ ⲟⲩⲁⲁⲃ ⲉⲧ ϩⲙ ⲡ ⲏⲓ ⲙ ⲡ ⲛⲟⲩⲧⲉ ⲉⲧ ⲙⲟⲕϩ ⲛ̄ ϩⲏⲧ ⲁⲩⲱ̄ ⲉⲧ ϭⲛ ⲁⲣⲓ̈ⲕⲉ ⲉ ⲛ ⲉⲧ ⲉⲓ̈ⲣⲉ ⲛ ⲙ ⲡⲟ ⲛⲏⲣⲟⲛ ⲛ̄ϩⲏⲧ ⲟⲩ ϩⲱⲥⲧⲉ · ⲉ ⲧⲣⲉ ⲩ ⲟⲡ ⲟⲩ ⲉ ϩⲉⲛ ϫⲁϫⲉ · ⲁⲗⲗⲟ ⲛ ⲉⲧⲉⲣⲉ ⲡⲉⲩ ϩⲏⲧ ⲙⲉϩ ⲛ ⲕⲁⲕⲓⲁ · ϩⲓ ⲙⲛⲧ ϫⲁϫⲉ ⲉϩⲟⲩⲛ ⲉ ⲛⲉⲩ ⲉⲣⲏⲩ ⲉ ⲡ ϫⲓⲛϫⲏ ⲛ ⲧ ⲁ ⲩ ⲥϩⲁⲓ ⲛⲉⲓ ϣⲁϫⲉ ⲁⲛ ⲙⲙⲁⲧⲉ · ⲉⲧⲃⲉ ⲛ ⲉⲧ ⲙⲟⲟϣⲉ ϫⲓⲛ ⲛ ϣⲟⲣⲡ ϩⲙ ⲡ ⲏⲓ ⲙ ⲡ ⲛⲟⲩⲧⲉ ⲙ ⲡⲉⲩ ϩⲏⲧ ⲥⲟⲩ ⲧⲱⲛ · ⲁⲛ ⲙⲛ ⲛⲉⲩ ⲉⲣⲏⲩ · ⲏ ⲉⲧⲃⲉ ⲓⲟⲩ ⲇⲁⲥ ⲙⲁⲩⲁⲁ ϥ ϫⲉ ⲡ ⲉⲧ ⲟⲩⲱⲙ · ⲙ ⲡⲁ ⲟ ⲉⲓⲕ · ⲁ ϥ ϥⲓ ⲙ ⲡⲉϥ ϯⲃⲥ ⲉϩⲣⲁⲓ ⲉϫⲱ ⲓ ⲏ ϫⲉ ⲛⲉ ϥ ⲟⲩⲱⲙ ⲛⲙⲙⲁ ⲓ ⲛ ϩⲉⲛ ϭⲓⲛ ⲟⲩⲱⲙ · ⲙⲛ ⲛ̄ ⲕⲟⲟⲩⲉ ⲉⲧ ⲉⲓⲛⲉ ⲛ̄ ⲛⲁⲓ · ⲁⲗⲗⲁ ⲛ̄ⲧ ⲁ ⲩ ⲥϩⲁⲓⲥ ⲟⲩ · ⲉⲧⲃⲉ ⲛ ⲉⲧ ⲛⲁ ⲙⲟⲟϣⲉ ϩⲛ ⲟⲩ ⲕⲣⲟϥ ϩⲛ ⲙ ⲙⲁ · ⲉ ⲧ ⲟⲩⲁⲁⲃ ⲛ ⲟⲩⲟⲉⲓϣ ⲛⲓⲙ · ⲉ ⲙ ⲡⲉⲩ ϩⲏⲧ ⲥⲟⲩⲧⲱⲛ · ⲁⲛ ⲙⲛ ⲡ ⲛⲟⲩⲧⲉ · ⲁⲩⲱ ⲙ̄ ⲡⲉⲩ ϩⲏⲧ · ⲥⲟⲩⲧⲱⲛ ⲁⲛ · ⲙⲛ ⲛⲉⲩ ⲉ̄ⲣⲏⲩ · ⲉ ⲣⲉ ⲓⲟⲩⲇⲁⲥ ϣⲟⲟⲡ ⲧⲱⲛ ⲧⲉⲛⲟⲩ · ⲉ ϥ ϩ︤ ⲛ︥ ⲁⲙⲛⲧⲉ · ⲉⲧⲃⲉ ⲟⲩ · ⲉⲧⲃⲉ ⲡ ϫⲓⲟⲩⲉ ⲙⲛ ⲧ ⲙⲛⲧ ⲡⲣⲟⲇⲟ ⲧⲏⲥ ⲧⲉϥ ϭⲓϫ ϩⲛ ⲧ ϫⲏ · ⲙⲛ ⲡ ⲛⲟⲩ ⲧⲉ · ϥ ⲥⲃⲧⲱⲧ · ⲉ ⲡⲁ ⲣⲁⲇⲓⲇⲟⲩ ⲙⲙⲟ ϥ · ⲙ ⲁⲣ ⲛ ⲣ ϩⲟⲧⲉ ⲇⲉ ϩⲏ ⲧ ⲥ ⲛ ⲧ ⲅⲉϩⲉⲛⲛⲁ ⲁⲩⲱ ⲛ̄ ⲧⲛ ϣⲓⲡⲉ ϩⲏⲧ ⲛ · ⲙⲙⲓⲛⲙ̄ ⲙⲟ ⲛ · ⲁⲛⲟⲛ ⲛ ⲉⲛ ⲧ ⲁ ⲩ ϫⲓ ⲙ ⲡ ⲣⲁⲛ ⲛ ⲙ ⲙⲛⲧ ⲛⲟϭ ⲙ̄ ⲡ ⲛⲟⲩⲧⲉ ⲛ ⲧⲛ ϩⲁⲣⲉϩ ⲉⲣⲟ ⲛ ⲉ ⲛ ⲟⲩ ⲁⲁⲃ · ⲉⲃⲟⲗ ϩⲛ ⲛⲉ ⲡⲣⲁⲝⲓⲥ ⲛ ⲓⲟⲩⲇⲁⲥ ϩⲙ ⲡ ⲏⲓ ⲙ̄ ⲡ ⲛⲟⲩ ⲧⲉ · ⲛⲧ ⲁ ϥ ⲣ ⲛⲉⲓ ϩⲟⲩⲟ ⲡⲟⲛⲏ ⲣⲟⲛ ⲅⲁⲣ ⲛ̄ϭⲓ ⲡ ⲉ ⲧ ⲙⲙⲁⲩ ϫⲉ ⲙⲛ ⲛⲥⲁ ⲧⲣⲉ ϥ ϫⲓ ⲡ ⲟ ⲉⲓⲕ ⲛⲧ ⲁ ⲡ ⲥⲁⲧⲁ ⲛⲁⲥ ⲃⲱⲕ ⲉϩⲟⲩⲛ ⲉ̄ⲣⲟ ϥ · ⲇ ⲓ̈ⲕⲁⲓ̈ⲱⲥ ⲁ̄ ⲧⲉⲓ ⲛⲟϭ ⲛ ⲟⲣⲅⲏ ⲉⲓ ⲉϩⲣⲁⲓ ⲉ ϫⲱ ϥ · ⲕⲁⲧⲁ ⲧ ⲡⲟ ⲛⲏⲣⲓⲁ ⲛ ⲛⲉϥ ϩⲃⲏⲩⲉ ⲉⲃⲟⲗ ϫⲉ ⲁⲛⲧⲓ ⲧⲣⲉ ϥ ⲧⲃⲃⲟ ⲉⲃⲟⲗ ϩⲙ ⲡ ⲥⲁ ⲧⲁⲛⲁⲥ ϩⲙ ⲡ ⲧⲣⲉ ϥ ϫⲓ ⲉⲃⲟⲗ ϩⲙ ⲡ ⲟⲉⲓⲕ ⲛⲧ ⲁ ϥ ⲡⲟϣ ϥ ⲁ ϥ ⲧⲁⲁ ϥ ⲛⲁ ϥ ⲛ̄ϭⲓ ⲡ ϫⲟ ⲉⲓⲥ · ⲁ ϥ ⲃⲱⲕ ϩⲱ ⲱ ϥ ⲛ̄ ϩⲟⲩⲟ ⲉϩⲟⲩⲛ ⲉⲣⲟ ϥ · ⲧⲁⲓ ⲧⲉ ⲑ ⲉ ⲧⲁ ⲭⲏ · ⲛⲧ ⲁ ϥ ⲟⲩⲱⲧⲃ ⲉⲃⲟⲗ ϩⲓ ⲕⲉ ⲥⲁ · ⲁⲛⲧⲓ̈ ⲣ ⲁⲡⲟⲥⲧⲟⲗⲟⲥ ⲁ ϥ ⲣ ⲇⲓⲁⲃⲟⲗⲟⲥ ⲧ ⲉⲧⲛ ⲛⲁⲩ ϫⲉ ⲡ ⲉⲧ ⲛⲁ ⲕⲁ ⲙⲁ · ⲙ ⲡⲉ ⲡ︤︥ⲛ︤︥ⲁ ⲛ ⲁⲕⲁⲑⲁⲣⲧⲟⲛ ⲛϩⲏⲧ ϥ · ⲙ︤︥ⲛⲛⲥⲁ ⲧⲉ ⲭⲁⲣⲓⲥ ⲙ︤︥ⲛⲛ̄ⲥⲁ ⲡ ⲣⲁⲛ · ⲙⲛⲛⲥⲁ ⲡⲉ ⲥⲭⲏⲙⲁ · ⲛⲧ ⲁ ϥ ⲧⲁⲁ ϥ ϩⲓⲱ̄ⲱ ϥ · ϥ ⲛⲁ ⲉⲓ ⲉⲧⲟⲟⲧ ⲟⲩ ⲛ̄ ϩⲉⲛ ⲡⲟⲛⲏⲣⲟⲛ ⲉ ⲛⲁϣⲱ ⲟⲩ ⲏ ⲛⲧ ⲁ ⲛ ⲉⲓ · ⲁⲛ · ⲉⲃⲟⲗ ϩⲙ ⲡ ⲏⲓ ⲛⲧⲉ ⲛ ⲙⲛⲧ ⲕⲟⲥⲙⲓⲕⲟⲛ · ⲉⲧⲃⲉ ⲧⲙ ⲣ ⲛⲟⲃⲉ · ⲁⲩⲱ ⲉ ⲃⲟⲗ ⲧⲱⲛ ⲉⲣⲉ ⲛⲉⲓ ϩⲃⲏⲩⲉ ⲛ ⲕⲁⲕⲉ ϩⲓ ϭⲟⲥⲙ · ϩⲓ ϣⲟⲛ ⲧⲉ ϩⲓ ⲁⲣⲟⲟⲩⲉ ⲛⲁ ϭⲗⲟⲙⲗⲙ ⲉϩⲟⲩⲛ ⲉⲣⲟ ⲛ ⲏ ⲉ ⲛ ⲛⲁ ϫⲱ ⲗϫ ⲛϩⲏⲧ ⲟⲩ ⲙⲛ ⲛⲉⲛ ⲙⲛⲧ ⲁ ⲑⲏⲧ ⲙⲛ ⲛⲉⲛ ⲙⲛⲧ ⲁ ⲙⲉⲗⲏⲥ ⲛⲉ ⲛⲧ ⲁ ⲩ ⲧⲣⲉ ⲛ ⲉⲧ ⲥⲁϣⲉ ϩⲗⲟϭ ⲛⲁ ⲛ · ⲉ ⲓ ϣⲁϫⲉ ⲉ ⲛ ϫⲱϩ︤︥ⲙ · ⲙⲛ ⲛ̄ ⲥⲱⲱϥ ⲙⲛ ⲙ ⲡⲟⲣ ⲛⲓⲁ · ⲙ̄ ⲙⲓⲛⲉ ⲙⲓ ⲛⲉ ⲛⲁⲓ ⲉⲧ ⲟⲩⲏⲏⲩ ⲉⲃⲟⲗ ⲉⲙⲁⲧⲉ ⲛ ⲛ ⲕⲁⲛⲱⲛ · ⲙ ⲡ ⲅⲁ ⲙⲟⲥ ⲉⲧ ⲧⲁⲉⲓⲏⲩ · ⲁⲩⲱ ⲉⲧ ⲟ ⲛ ϣⲙⲙⲟ ⲉ ⲡ ⲙⲁ ⲛ ⲛⲕⲟⲧⲕ ⲉⲧ ⲧⲃⲃⲏⲩ · ⲙⲛ ⲛ ⲕⲱϩ ⲙⲛ ⲙ ⲙⲟⲥ ⲧⲉ ⲙⲛ ⲛ ⲕⲁⲧⲁⲗⲁ ⲗⲓⲁ · ⲙⲛ ⲙ ⲙⲛⲧ ⲙⲁⲓⲧⲟ ⲉ ⲛ ϩⲟⲩⲟ ⲙⲛ ⲙ ⲙⲛⲧ ⲣⲉϥ ϫⲓ̈ ϩⲟ · ϩ︤︥ⲙ ⲡ ϩⲁⲡ · ⲙⲛ ⲛ ⲕⲟⲟⲩⲉ ⲧⲏⲣ ⲟⲩ ⲛⲧ ⲁ ⲛ ⲙⲉϩ ⲛ ⲧⲟ ⲡⲟⲥ ⲙ ⲡ ⲛⲟⲩⲧⲉ ⲛ̄ ϩⲏⲧ ⲟⲩ · ⲉ ϩⲉⲛ ⲡⲁϣ ⲛⲁ ⲛ · ⲙⲛ ϩⲉⲛ ⲁ ⲗⲟⲟⲩⲉ · ⲁⲩⲱ ⲉ ϩⲉⲛ ⲱⲛⲉ ⲙⲛ ϩⲉⲛ ϩⲓ ⲉⲓⲧ · ⲉ ⲧⲣⲉ ⲛ ϫⲱ ⲗϫ ⲛϩⲏⲧ ⲟⲩ · ⲉ ⲧⲣⲉ ⲛ ϫⲓ ϫⲣⲟ ⲡ · ⲟⲛ ⲛϩⲏ ⲧ ⲟⲩ · ⲁⲩⲱ ⲉ ⲧⲣⲉ ⲛ ϩⲉ ⲉϩⲣⲁⲓ ⲉⲣⲟ ⲟⲩ ⲛ ⲓⲙ ⲡⲉ ⲡ ⲕⲉ ⲟⲩⲁ · ⲉⲧ ⲏⲡ · ⲉ ⲡⲱⲣ︤︥ϫ ⲙ̄ ⲡ ⲉⲧ ⲟⲩⲁⲁⲃ ⲉⲃⲟⲗ ⲙ̄ ⲡ ⲉⲧ ϫⲁϩⲙ ⲁⲩⲱ ⲡ ⲉ ⲑ ⲟⲟⲩ ⲉⲃⲟⲗ ⲙ̄ ⲡ ⲉⲧ ⲛⲁⲛⲟⲩ ϥ ⲛ ⲑ ⲉ ⲙ ⲡ ⲉⲧ ϩⲙ ⲡ ⲏⲓ ⲙ̄ ⲡ ⲛⲟⲩⲧⲉ ⲉ ⲡⲓⲇⲏ ⲛ̄ ⲑ ⲉ ⲉⲧⲉⲣⲉ ⲛ ⲣⲉϥ ⲉⲡⲉⲓⲑⲩⲙⲉⲓ ⲉ ⲡ ⲁⲅⲁⲑⲟⲛ ⲛⲁ ⲛⲁⲩ ⲉⲣⲟ ⲛ ⲙⲙⲟ ⲥ ⲉ ⲩ ⲛⲁ ⲁⲁ ⲥ · ⲁⲩⲱ ⲛ ⲑ ⲉ ⲉⲧⲉⲣⲉ ⲛ̄ ⲣⲉϥ ⲣ̄ ⲡ ⲉ ⲑ ⲟⲟⲩ · ⲛⲁ ⲛⲁⲩ ⲉⲣⲟ ⲛ ⲙⲙⲟ ⲥ ⲉ ⲩ ⲛⲁ ⲁⲁ ⲥ ⲁⲩⲱ ⲛ ⲥⲉ ⲣ ϩⲟⲩⲟ · ⲡ ⲁⲕⲁⲑⲁⲣⲧⲟⲥ · ⲁⲛ ⲙ̄ⲙⲁⲧⲉ ⲡⲉ ⲟⲩ ⲣⲱ ⲙⲉ ⲉ ϥ ϫⲁϩⲙ ⲉ ⲩ ⲡ ⲱⲣϫ ⲙⲙⲟ ϥ ⲉ ⲃⲟⲗ ⲙ ⲡ ⲣⲱⲙⲉ ⲉ ⲧ ⲟⲩⲁⲁⲃ · ⲟⲩⲇⲉ ⲟⲩ ϩⲛⲟ · ⲁⲛ ⲙ ⲙⲁⲧⲉ ⲉ ϥ ⲛⲁ ⲣ ϣⲁⲩ ⲁⲛ ⲉ ⲁⲁ ϥ ⲛ ⲑⲩⲥⲓⲁ · ⲙ ⲡ ϫⲟⲉⲓⲥ ⲡⲉ ⲡ ⲉⲧ ϫⲁ ϩⲙ · ⲉ ⲩ ⲡⲱⲣϫ̄ ⲙ ⲙⲟ ϥ ⲉⲃⲟⲗ ⲙ ⲡ ⲉⲧ ⲧⲃⲃⲏⲩ · ⲕⲁⲧⲁ ⲛ ⲉⲛ ⲧⲟⲗⲏ · ⲁ ⲗⲗⲁ ⲡⲟⲛⲏⲣⲟⲛ ⲛⲓⲙ ϫⲓⲛ ⲛ ϩⲁⲡ ⲉⲧ ϭⲟⲟⲙⲉ · ϣⲁϩⲣⲁⲓ̈ ⲉ ⲑ ⲩⲡⲟⲕⲣⲏⲥⲓⲥ ϩⲉⲛ ⲁⲕⲁⲑⲁⲣⲧⲟⲛ ⲛⲉ · ⲁ ⲩⲱ ⲡ ⲉⲧ ⲛⲁ ϫⲱϩ ⲉⲣⲟ ⲟⲩ ⲉⲧⲉ ⲡⲁⲓ ⲡⲉ ⲛ ϥ ⲁⲁ ⲩ · ⲉϥϣⲁⲛ ⲧⲙ ⲥⲁϩⲱ ϥ ⲉⲃⲟⲗ ⲙ̄ⲙⲟ ⲟⲩ ϥ ⲛⲁ ϣⲱ ⲡⲉ ⲛ ⲁⲕⲁⲑⲁⲣⲧⲟⲥ ⲛⲛⲁϩⲣⲙ ⲡ ⲛⲟⲩⲧⲉ ⲛ ⲑ ⲉ ⲉⲧⲉ ϩⲉⲛ ⲁⲕⲁ ⲑⲁⲣⲥⲓⲁ · ⲛⲉ ⲛⲟⲃⲉ ⲛⲓⲙ · ⲛⲛⲁϩⲣⲛ ⲛ̄ ⲣⲙ ⲛ ⲛⲟⲩⲧⲉ ⲛⲁⲙⲉ ⲧ ⲁⲓ ⲧⲉ ⲑ ⲉ ⲉⲧ ⲟⲩ ϫⲱ ⲙⲙⲟ ⲥ ⲉ ϩⲉⲛ ⲇⲓⲕⲁⲥ ⲧⲏⲥ ⲛ̄ ⲥⲉ ⲥⲟⲩⲧⲱⲛ ⲁⲛ · ϫⲉ ⲁⲕⲁⲑⲁⲣⲧⲟⲥ ⲉⲧⲃⲉ ⲛⲉⲩ ϩⲃⲏⲩⲉ ⲛ ⲁⲕⲁⲑⲁⲣⲧⲟⲛ ⲁⲩⲱ ⲛ ⲉⲧ ⲥⲟⲩⲧⲱⲛ ϫⲉ ⲕⲁⲑⲁⲣⲟⲥ ⲉⲧⲃⲉ ⲛⲉⲩ ϩⲃⲏⲩⲉ ⲛ ⲇⲓ ⲕⲁⲓⲟⲛ · ⲁⲩⲱ ⲛⲉⲩ ϩⲁⲡ ⲙ ⲙⲉ · ⲛ ⲧⲉⲓ ϩⲉ ⲟⲛ ⲡⲉ ⲟⲩ ⲣⲱⲙⲉ ⲉ ϥ ⲧϭⲁⲉⲓⲟ · ⲛ ⲟⲩ ⲣⲱⲙⲉ ⲛ ⲁⲅⲁⲑⲟⲥ ⲉ ϥ ϯ ⲉⲟⲟⲩ ⲛ ⲟⲩ ⲣⲱ ⲙⲉ ⲙ ⲡⲟⲛⲏⲣⲟⲥ ⲁⲩⲱ ⲉ ϥ ⲥⲱϣ ⲛ ⲟⲩ ⲣⲱⲙⲉ ⲛ̄ ⲇⲓⲕⲁⲓⲟⲥ ⲙ ⲡ ⲙⲧⲟ ⲉⲃⲟⲗ ⲛ ⲟⲩ ⲁⲥⲉⲃⲏⲥ · ⲟⲩ ϩⲏⲧ ⲛ ⲁⲕⲁⲑⲁⲣⲧⲟⲥ ⲡ ⲉⲧ ⲛϩⲏⲧ ϥ ⲙⲁⲗⲓⲥ ⲧⲁ ⲉ ϥ ⲟ ⲛ ⲑ ⲉ ⲙ ⲡ ⲉⲧ ⲛⲁ ⲧⲱⲙ · ⲉⲣⲛ ⲟⲩ ⲡⲩⲅⲏ ⲙ ⲙⲟⲟⲩ ⲛ ⲓⲙ ⲡ ⲉⲧ ⲛⲁ ϫⲟⲟ ⲥ ϫⲉ ⲧⲉⲓ ϩⲉ ⲁⲛ ⲧⲉ ⲛⲥⲁ ⲡ ⲉⲧⲉⲣⲉ ⲧ ⲃⲟⲧⲉ ⲙ ⲡ ⲛⲟⲩⲧⲉ ⲛϩⲏ ⲧ ϥ ⲧ ⲙⲛⲧ ϫⲁⲥⲓ ϩⲏⲧ ⲛ ⲑ ⲉ ⲉⲧ ⲥⲏϩ ϩ︤︥ⲙ ⲡ ⲉⲩⲁⲅⲅⲉⲗⲓⲟⲛ ⲏ ⲉ ⲛ ⲛⲁ ⲙⲉⲉⲩⲉ · ⲉ ⲛⲉⲓ ⲙⲛⲧ ϫⲁⲥⲓ ϩⲏⲧ ⲁⲛⲟⲕ ⲙⲉⲛ ϫⲉ ⲛⲉ ⲛⲧⲟⲕ ⲡ ⲉⲧ ⲛⲁ ⲕⲁ ⲑⲏⲅⲉⲓ ⲙ̄ⲙⲟ ⲓ̈ ⲛⲧⲟⲕ ⲇⲉ ϫⲉ ⲛⲉ ⲡⲁⲓ ⲡ ⲉⲧ ⲛⲁ ϯ ⲥ ⲃⲱ ⲛⲁ ⲓ ⲁⲩⲱ ⲛⲧ ⲁ ⲛ ⲣ ϩⲏⲃⲉ ⲇⲉ ⲁⲛ ⲉϫⲛ ⲛⲉⲛ ⲛⲟⲃⲉ · ϫⲉ ⲛ ⲛⲉ ⲡ ⲛⲟⲩⲧⲉ ⲛⲟ ϫ ⲛ ⲉⲃⲟⲗ · ⲙⲙⲟ ϥ ⲙ ⲡⲉ ϩⲟⲟⲩ ⲛ̄ ⲧⲉⲛ ⲁⲛⲁⲅⲕⲏ ⲏ ϩⲉⲛ ⲣⲱⲙⲉ ⲁⲛ ⲛⲉ ⲛⲁⲓ ⲛⲧⲟⲟⲩ · ⲉⲧ ⲉϥ ⲛⲁ ϫⲟⲟ ⲥ ⲛⲁ ⲩ · ⲙ ⲡ ⲛⲁⲩ ⲉⲧ ⲙⲙⲁⲩ ϫⲉ ⲥⲁϩⲉ ⲧⲏⲩⲧ︤︥ⲛ ⲉⲃⲟⲗ · ⲙ̄ⲙⲟ ⲓ · ⲏ ϫⲉ ⲛ ϯ ⲥⲟⲟⲩⲛ · ⲙⲙⲱ ⲧ︤︥ⲛ ⲁⲛ · ϫⲉ ⲛⲧⲉ ⲧ︤︥ⲛ ⲛⲓⲙ · ⲉ ⲛ ⲛⲁ ϫⲟ ⲟ ⲥ ϫⲉ ⲟⲩ ⲙ̄ ⲡ ⲛⲁⲩ ⲉⲧ ⲙⲙⲁⲩ · ⲉ ⲛ ⲛⲁ ϫⲟⲟ ⲥ ϫⲉ ϩ︤ⲙ︥ ⲡⲉⲕ ⲣⲁⲛ · ⲁ ⲛ ϫⲓ ⲛ̄ ϩⲉⲛ ⲁⲣⲭⲏ ⲏ ϩⲉⲛ ⲙⲛⲧ ⲛⲟϭ ϩ ⲙ ⲡⲉⲕ ⲣⲁⲛ · ⲁ ⲛ ϭⲟ ⲟⲗⲉ ⲛ · ⲛ ϩⲉⲛ ⲥⲭⲏ ⲙⲁ ϩⲙ ⲡⲉⲕ ⲣⲁⲛ ⲁ ⲛ ϣⲱⲡⲉ ϩⲛ ⲛⲉⲕ ⲧⲟⲡⲟⲥ ⲉⲧ ⲟⲩ ⲁⲁⲃ ϩ ⲙ ⲡⲉⲕ ⲣⲁⲛ · ⲉ ⲛ ⲱϣ ⲛ ⲛⲉ ⲅⲣⲁⲫⲏ · ⲛⲁⲓ ϩⲱ ⲟⲩ ⲛⲁ ϫⲟⲟ ⲥ ϫⲉ ϩⲣⲁⲓ ϩⲙ ⲡⲉⲕ ⲣⲁⲛ · ⲁ ⲛ ⲡⲣⲟⲫⲏ ⲧⲉⲩⲉ ⲁⲩⲱ ϩⲙ ⲡⲉⲕ ⲣⲁⲛ · ⲁ ⲛ ⲛⲉϫ ⲇⲁⲓⲙⲱⲛⲓⲟⲛ ⲉ ⲃⲟⲗ · ⲁⲩⲱ ϩⲣⲁⲓ ϩ︤︥ⲙ ⲡⲉⲕ ⲣⲁⲛ · ⲁ ⲛ ⲣ ϩⲁϩ ⲛ ϭⲟⲙ · ⲁⲗⲗⲁ ⲛ ⲥⲉ ⲛⲁ ϯ ϩⲏⲩ · ⲁⲛ ⲉ ⲗⲁⲁⲩ ⲉⲧⲃⲉ ⲟⲩ · ⲁⲣⲁ · ⲛⲧ ⲁ ⲩ ⲟⲃϣ ⲟⲩ · ⲉ ⲛⲉ ϩⲃⲏⲩⲉ ⲉ ϣϫⲉ ϥ ⲛⲁ ϫⲟⲟ ⲥ ⲛ ⲛⲁⲓ ϫⲉ ⲥⲁϩⲉ ⲧⲏⲩ ⲧⲛ ⲉⲃⲟⲗ ⲙⲙⲟ ⲓ ⲛ ⲉⲧ ⲥϩⲟⲩⲣⲟⲣⲧ · ⲉ ⲧ ⲥⲁ ⲧⲉ ϣⲁ ⲉⲛⲉϩ ⲉⲧⲃⲉ ϫⲉ ⲙⲡ ⲟⲩ ⲉⲓⲣⲉ ⲛ̄ ⲛ ⲉ ⲛⲧ ⲁ ϥ ϫⲟ ⲟⲩ ⲉ ⲓⲉ ⲟⲩⲟⲓ̈ ⲛⲁ ⲛ ⲛ ⲟⲩⲏⲣ ϫⲉ ⲧⲛ ⲧⲁⲕⲟ · ⲛ ϩⲉⲛ ϩⲃⲏⲩⲉ ⲛ ⲁ ⲛⲁⲅⲕⲁⲓⲟⲛ · ⲉⲧⲉ ⲛ ϩⲁⲡ ⲙ ⲡ ⲛⲟⲩⲧⲉ ⲛⲉ · ⲁⲩⲱ ⲡ ⲇⲓⲕⲁⲓ ⲟⲛ ·
ⲉ ⲩ ϫⲓ ⲟⲩⲁ · ⲟ ⲩ ⲙⲟⲓϩⲉ ⲁⲛ ⲧⲉ · ⲉⲣ ϣⲁⲛ ϩⲉⲛ ⲭⲣⲓⲥⲧⲓ ⲁⲛⲟⲥ ϣⲉⲡ ϩⲉⲛ ϩⲓ̈ ⲥⲉ ⲉⲃⲟⲗ ϩⲓⲧⲛ ϩⲉⲛ ϩⲉⲗⲗⲏⲛ · ⲏ ϩⲉⲛ ϩⲁⲓⲣⲉⲧⲓ̈ⲕⲟⲥ ϫⲉ ⲥⲉ ⲕⲏϩ ⲉⲣⲟ ⲟⲩ · ⲛ ⲑ ⲉ ⲛⲧⲁ ⲛⲉ ⲫⲩⲗⲓⲥ ⲧⲉⲓⲙ · ϯ ϩⲓⲥⲉ ⲛ ⲓⲥⲁ ⲁⲕ · ϫⲉ ⲁ ⲩ ⲕⲱϩ ⲉⲣⲟ ϥ · ⲁⲩⲱ ⲛ ⲑ ⲉ ⲛⲧⲁ ⲛ̄ ⲣⲱⲙⲉ ⲧⲏ ⲣ ⲟⲩ ⲙ ⲡ ⲛⲟⲩⲧⲉ ⲥⲉⲓ · ⲛ ⲁⲛⲁⲅⲕⲏ ⲛⲓⲙ ϫⲓⲛ ⲛ̄ ϣⲟⲣⲡ ϣⲁ ϩⲣⲁⲓ ⲉ ⲧⲉⲛⲟⲩ · ⲉⲧⲃⲉ ⲛ ⲣⲱⲙⲉ ⲧⲏⲣ ⲟⲩ ⲛ ⲁⲧ ⲛⲟⲩⲧⲉ ⲁ ⲗⲗⲁ ⲟⲩ ⲙⲟⲓϩⲉ ⲛ̄ ϩⲟⲩⲟ ⲧⲉ · ϫⲉ ⲧⲛ ⲕⲏϩ ⲉ ⲛ ⲉⲛ ⲉⲣⲏⲩ · ⲧⲛ ϯ ϩ ⲓⲥⲉ ⲛ ⲛⲉⲛ ⲉⲣⲏⲩ ⲧⲛ ϯ ⲛ ⲛⲉⲛ ⲉⲣⲏⲩ ⲉϩⲣⲁⲓ ⲉ ⲡ ⲙⲟⲩ · ⲉ ⲡⲉⲓ ⲛⲟⲩⲧⲉ ⲛ ⲟⲩⲱⲧ ⲡ ⲉⲧ ϣⲟⲟⲡ ⲛⲁ ⲛ · ⲟ ⲩⲛ ⲕⲉ ϩⲱⲃ ⲉ ϥ ϣⲟ ⲟⲡ · ⲉ ⲩ ⲟⲥⲉ ⲡⲉ · ⲛ ⲛ ⲉⲓⲟⲧⲉ · ⲁⲩⲱ ⲉ ⲟⲩ ϣⲟⲣϣⲣ ⲡⲉ ⲛ̄ ⲛ̄ ϣⲏⲣⲉ ⲉⲧⲉ ⲡⲁⲓ ⲡⲉ · ⲉ ⲧⲣⲉ ⲛ ⲉⲧ ⲁⲣⲭⲉⲓ ϯ ⲉⲟⲟⲩ ⲛ ϩⲉⲛ ⲣⲱⲙⲉ ⲉ ⲧⲣⲉ ⲩ ⲟⲩⲁϩ ⲟⲩ · ⲛ̄ ⲥⲱ ⲟⲩ · ⲏ ⲉ ⲧⲣⲉ ⲩ ⲧⲟ ϣ ⲟⲩ ⲉ ϩⲉⲛ ϩⲃⲏⲩⲉ ⲛ ⲁⲛⲁⲅⲕⲁⲓⲟⲛ · ⲛ ⲧⲉ ⲡ ⲛⲟⲩⲧⲉ ⲉ ⲩ ⲥⲱ ⲧⲙ · ⲁⲩⲱ ⲉ ⲩ ⲥⲟⲟⲩⲛ ⲉ ⲛⲉⲩ ⲡⲟⲛⲏⲣⲟⲛ ⲁⲩⲱ ⲉ ⲧⲣⲉ ϩⲉⲛ ϣⲏ ⲣⲉ ⲛ ⲁⲧ ⲥⲱⲧⲙ · ⲙ︤︥ⲛ ⲣⲱⲙⲉ ⲛⲓⲙ ⲛ ⲁⲧ ⲥⲃⲱ ⲙⲉⲥⲧⲉ ⲛ ⲉⲧ ϫⲱ ⲛⲁ ⲩ ⲛ̄ ⲧ ⲙⲉ · ⲧ ⲛ ⲟⲩⲱϣ ⲉ ⲥⲟⲩⲛ ⲛ ⲉ ⲧ ⲉϣϣⲉ ⲉ ⲁⲁ ⲩ · ⲙ ⲡ ⲣⲱⲙⲉ ⲉⲧ ⲛⲁⲛⲟⲩ ϥ ⲙⲛ ⲛ ⲉⲧ ⲉϣϣⲉ ⲉ ⲁⲁ ⲩ · ⲙ ⲡ ⲣⲱ ⲙⲉ ⲉⲑ ⲟⲟⲩ ⲥⲱⲧⲙ ϫⲉ ⲉⲣⲉ ⲧⲉⲓ̈ ⲥⲙⲏ ϫⲱ ⲙⲙⲟ ⲥ ϫⲉ ⲟⲩ · ⲙ ⲡ ⲉⲧ ϣⲁ ϫⲉ · ⲉ ⲧ ⲙⲉ · ϩⲙ ⲡⲉϥ ϩⲏⲧ · ⲙⲡⲉ ϥ ⲣ ⲕⲣⲟϥ ϩⲙ ⲡⲉϥ ⲗⲁⲥ · ⲡ ⲉϫⲁ ϥ ϫⲉ ⲟⲩⲟⲛ ⲛⲓⲙ ⲉⲧ ⲟ ⲙ ⲡⲟⲛⲏⲣⲟⲥ ⲥⲟ ϣ ϥ ⲙ ⲡⲉϥ ⲙⲧⲟ ⲉ ⲃⲟⲗ · ⲉ ϥ ϯ ⲉⲟⲟⲩ ⲇⲉ ⲛ ⲛ ⲉⲧ ⲣ ϩⲟⲧⲉ ϩⲏⲧ ϥ̄ ⲙ̄ ⲡ ϫⲟⲉⲓⲥ · ⲛ ⲓⲙ ⲡⲉ ⲡ ⲣⲱⲙⲉ ⲛⲓⲙ ⲡⲉ ⲡ ⲟⲩⲏⲏⲃ ⲉⲧ ⲣ ϩⲟⲧⲉ ϩⲏⲧ ϥ ⲙ̄ ⲡ ⲛⲟⲩⲧⲉ · ⲙⲁⲣⲉ ϥ ϩⲁ ⲣⲉϩ ⲉⲣⲟ ϥ ⲉ ⲛⲉⲓ ϩⲃⲏⲩⲉ ⲙ ⲡⲟⲛⲏⲣⲟⲛ · ⲛⲧ ⲁ ⲧⲉⲓ ⲥⲙⲏ · ⲥⲱϣ ϥ ⲛ ϩⲏⲗⲉⲓ ⲙⲛ ⲛⲉϥ ϣⲏⲣⲉ ⲉⲧⲃⲏⲏⲧ ⲟⲩ · ⲁⲩⲱ ⲁ ϥ ⲙⲟⲟⲩⲧ ⲟⲩ ϩⲙ ⲡⲉϥ ϭⲱⲛⲧ ⲉⲧⲃⲉ ϫⲉ ⲙⲡ ⲟⲩ ϩⲱ ⲉ̄ ̄ⲣⲟ ⲟⲩ · ⲉ̄ ⲛⲉⲩ ⲡⲟⲣ ⲛⲓⲁ ⲛⲧ ⲁ ⲩ ⲁⲁ ⲩ · ⲁⲗⲗⲁ ⲁ ⲩ ϣⲱⲡⲉ ⲟⲛ ⲛ ⲣⲉϥ ⲧⲱⲣⲡ · ⲁⲛ ⲧ ⲓ ⲧⲣⲉ ⲩ ⲧⲁ ⲗ ⲟ ⲉϩⲣⲁⲓ ⲙ ⲡ ϫⲟ ⲉⲓⲥ ⲡ ⲛⲟⲩⲧⲉ ⲛ ϣⲟ ⲣⲡ · ⲁⲩⲱ ⲛ̄ⲧⲟⲟⲩ ⲛ ϣⲟⲣⲡ ⲉⲃⲟⲗ ϩ︤︥ⲛ ⲛ ⲉⲧ ⲟⲩ ⲉⲓ̈ⲣⲉ ⲙⲙⲟ ⲟⲩ ⲛ ⲑⲩⲥⲓⲁ · ϩ ⲙ ⲡⲁⲓ ⲛⲧ ⲁ ⲩ ϫⲟⲟ ⲥ ϫⲉ ⲁ ⲕ ϯ ⲉⲟⲟⲩ ⲛ ⲛⲉⲕ ϣⲏⲣⲉ ⲛ ϩⲟⲩⲟ ⲉⲣⲟ ⲓ ⲉ ⲧⲣⲉ ⲩ ϫⲓ ⲥⲙⲟⲩ · ⲉ ⲃⲟⲗ ϩ︤︥ⲛ ⲧ ⲁⲡⲁⲣ︤ⲭ︥ⲏ ⲛ ⲧⲉ ⲑⲩⲥⲓ̈ⲁ ⲧⲏⲣ ⲥ ⲙ ⲡ ⲓ̈ⲏ︤︥ⲗ ϩⲓ ⲑ ⲏ ⲙ ⲙⲟ ⲓ̈ ⲟ ⲩ ϭⲱⲛ︤︥ⲧ ⲅⲁⲣ ⲛⲁⲙⲉ ⲡⲉ · ⲉ ⲧⲣⲉ ϩⲉⲛ ϩⲙ ϩⲁⲗ ⲥⲟⲩⲧⲛ ⲧⲟⲟⲧ ⲟⲩ ⲉⲃⲟⲗ ⲉ ⲟⲩⲱⲙ ⲛ̄ ϣⲟⲣⲡ · ⲙⲁⲗⲓⲥⲧⲁ ⲛ ϩⲙϩⲁⲗ ⲙ ⲡⲟⲛⲏ ⲣⲟⲥ ⲉⲣⲉ ⲡⲉⲩ ϫⲟⲉⲓⲥ ϩⲓ ϯ ⲧⲣⲁⲡⲉⲍⲁ · ⲛ̄ ⲟⲩⲱⲧ ϩⲁ ⲑ ⲏ ⲙⲡⲁ ⲧⲉ ϥ ⲟⲩⲉϩ ⲥⲁϩⲛⲉ ⲛⲁ ⲩ · ⲉϣϫⲉ ⲕ ⲟⲩ ⲱ ϣ ⲉ ⲧⲁⲉⲓⲉ ϩⲉⲛ ⲣⲱⲙⲉ ⲏ ⲉ ⲣ̄ ϩⲙⲟⲧ ⲛⲁ ⲩ · ⲧⲁⲉⲓⲟ ⲟⲩ ϩⲙ ⲡⲉⲕ ⲏⲓ · ⲣ ϩⲙⲟⲧ ⲛⲁ ⲩ · ϩⲛ ⲛ ⲉⲧⲉ ⲛⲟⲩⲕ ⲛⲉ · ⲡ ⲙⲁ ⲁⲛ · ⲙ̄ ⲡⲉⲓⲑⲉ ⲛ ϩⲉⲛ ⲣⲱ ⲙⲉ ϩⲓ̈ϫⲱ ϥ ⲡⲉ ⲡⲉ ⲑⲩⲥⲓⲁⲥⲧⲏⲣⲓⲟⲛ · ⲟⲩⲇⲉ ⲡ ϩⲛⲟ · ⲁⲛ ⲛ ⲣ ϩⲙⲟⲧ ⲛⲁ ⲩ · ⲛϩⲏ ⲧ ϥ ⲡⲉ ⲡ ⲥⲱⲙⲁ ⲙⲛ ⲡⲉ ⲥⲛⲟϥ ⲙ ⲡ ϫⲟⲉⲓⲥ ⲟ ⲩ ⲙⲩⲥⲧⲏⲣⲓⲟⲛ ⲅⲁⲣ ⲡ ⲉⲧ ⲛ ⲉⲓⲣⲉ ⲙ̄ ⲙⲟ ϥ · ⲁⲩⲱ ⲟⲩ ϩⲱⲃ ⲁⲛ ⲡⲉ · ⲛ ⲟⲩⲱⲙ ϩⲓ ⲥⲱ ⲟⲩⲇⲉ ⲟⲩ ⲧⲟ ⲡ ⲟⲥ ⲁⲛ ⲡⲉ ⲛ ⲧⲣⲉ ⲡ ⲣⲱⲙⲉ ⲃⲱⲕ ⲉ ϩⲣⲁⲓ ⲉⲙⲁⲩ · ⲛ ⲑ ⲉ ⲉ ⲧ ⲉϥ ⲟ · ⲙⲙⲟ ⲥ · ⲡ ⲡⲟⲣ ⲛⲟⲥ ⲁⲩⲱ̂ ⲧ ⲡⲟⲣⲛⲏ ⲡ ⲛⲟⲉⲓⲕ ⲁⲩⲱ ⲡ ⲣⲉϥ ϫⲓ ⲛ ϭⲟⲛⲥ ⲡ ⲣⲉϥ ϫⲓⲟⲩⲉ · ⲁⲩⲱ ⲡ ⲣⲉϥ ⲣ ⲁⲛⲁϣ · ⲛ ⲛⲟⲩϫ · ⲡ ⲟⲩⲁ ⲡ ⲟⲩⲁ ϩⲙ ⲡⲉϥ ⲡⲟⲛⲏⲣⲟⲛ ⲛ ⲧ ⲁ ⲓ ⲧⲁ ⲩ ⲉ ⲛⲁⲓ · ⲁⲛ ⲛ ⲑ ⲉ ⲛ̄ ϩⲉⲛ ⲣⲁⲥⲟⲩ · ⲛⲉⲛ ϩⲃⲏⲩⲉ ⲅⲁⲣ ⲛ ⲉⲧ ⲧⲣⲉ ⲛⲉⲓ ϣⲁϫⲉ ϯ ϩⲁⲡ ⲉⲣⲟ ⲛ · ⲁⲩⲱ ⲛⲁⲛⲟⲩ ⲥ ⲉ ⲩ ϯ · ⲁⲣⲁ ⲧⲛ ⲛⲁ ⲙⲉⲧⲁⲛⲟⲉⲓ ⲁⲣⲁ ⲧⲛ ⲛⲁ ϩⲱ ⲉⲣⲟ ⲛ ⲉ ⲛ ⲥⲱⲟⲩϩ ⲛⲁ ⲛ · ⲉ ϩⲟⲩⲛ ⲛ ⲟⲩ ⲟⲣⲅⲏ ϩ︤ⲙ︥ ⲡⲉ ϩⲟⲟⲩ ⲛ ⲧ ⲟⲣⲅⲏ ⲙⲛ ⲡ ϭⲱⲗⲡ ⲉⲃⲟⲗ ⲙ ⲡ ϩⲁⲡ ⲙ̄ ⲙⲉ ⲙ ⲡ ⲛⲟⲩⲧⲉ ⲉ ϣϫⲉ ⲛⲉⲓ ⲡⲟⲛⲏ ⲣⲟⲛ · ⲛ ⲧⲉⲓ̈ ϭⲟⲧ ϣⲟ ⲟⲡ ⟦ …̣ ⲓⲁⲛ · ⲉⲓ̄ⲉ · ⲟⲩⲛ̄ ⲟⲩⲟⲛ ⲉⲣⲟ ϥ ⲙ ⲡ ⲉⲧ ϣⲁϫⲉ · ϫⲉ ϥ ϫⲱ ⲙ ⲡ ⲉⲧⲉ ⲛ ϥ ϣⲟⲟⲡ ⲁⲛ · ⲉϣϫⲉ ⲥⲉ ϣ ⲟⲟⲡ ⲇⲉ ⲁⲩⲱ ⲥⲉ ⲣ̄ ϩⲟⲩⲟ ⲉⲓⲉ ⲥⲉ ⲣ̄ ⲛⲟⲃⲉ ⲛϭⲓ ⲛ ⲉⲧ ϭⲛ ⲁⲣⲓⲕⲉ ⲉ ⲡ ⲉⲧ ϣⲁϫⲉ ⲉ ⲧⲃⲉ ⲓ︤︥ⲥ ⲅⲁⲣ ⲉ ⲛ ϫⲱ ⲛ ⲛⲁⲓ · ⲉⲧⲃⲉ ⲓ︤︥ⲥ ⲟⲛ ⲙⲁⲣ ⲛ ⲛⲟⲉⲓ · ϫⲉ ⲡ ⲇⲱⲣⲟⲛ ⲛⲁⲙⲉ ⲉⲧ ⲉϣϣⲉ ⲉ ⲧⲣⲉ ⲡ ⲣⲱⲙⲉ ⲧⲁⲁ ϥ ⲙ̄ ⲡ ⲉⲧ ϩⲓ̄ⲧⲟⲩⲱ̂ⲱ ϥ ⲡⲉ ⲧⲣⲉ ⲡ ⲟⲩⲁ ⲡ ⲟⲩⲁ ⲃⲟⲏⲑⲉⲓ ⲉ ⲡⲉϥ ⲥⲟⲛ ⲁⲩⲱ ⲡⲉϥ ϣⲃⲏⲣ ϩⲛ ⲛⲉϥ ⲁⲛⲁⲅⲕⲏ ⲛ ⲉϥ ⲁⲛⲁⲅⲕⲏ ⲇⲉ ⲁⲛ ⲙⲙⲁⲧⲉ ϩⲛ ϩⲉⲛ ϩⲃⲏⲩⲉ ⲉ ⲩ ⲟⲩⲟⲛϩ ⲉ ⲃⲟⲗ · ⲁⲗⲗⲁ ϩⲛ ⲛ ⲁ ⲛⲁⲅⲕⲏ ⲙ ⲡ ⲇⲓⲁ ⲃⲟⲗⲟⲥ · ⲟ ⲩⲛ ϩⲉⲛ ϩⲃⲏⲩⲉ ϣⲟ ⲟⲡ · ⲉⲣϣⲁⲛ ⲡ ⲣⲱ ⲙⲉ ⲉⲣⲏⲧ ⲙⲙⲟ ⲟⲩ ⲏ ⲉϥϣⲁⲛ ⲧⲙ ⲉⲣⲏⲧ ⲥ ⲉⲣⲟ ϥ ⲉ ⲁⲁ ⲩ · ⲉ ⲧⲉ ⲛⲁⲓ ⲛⲉ ⲡⲉϥ ⲙⲁ ⲛ ⲛⲕⲟⲧⲕ ⲉ ⲧⲃⲃⲟ ϥ ⲡ ⲛⲁ · ⲉ ⲁⲁ ϥ · ⲉ ⲟⲩⲛ̄ ⲧⲁ ϥ ⲙⲙⲁⲩ ⲛ ⲛⲉ ϩⲃⲏⲩⲉ ⲙ ⲡ ⲃⲓⲟⲥ ⲡ ϩⲁⲡ · ⲉ ⲧⲁⲁ ϥ ⲉϫⲛ ϫⲓ ϩⲟ · ⲛⲉ ϩⲃⲏⲩⲉ ⲛ ⲛ ⲛ ⲏⲥⲧⲓⲁ · ⲉ ϩⲁ ⲣⲉϩ ⲉⲣⲟ ⲟⲩ · ⲕⲁⲧⲁ ⲛ ⲕⲁⲛⲱⲛ ⲛ̄ ⲧ ⲉⲕ ⲕⲗⲏⲥⲓⲁ · ⲛ ⲁⲡⲁⲣ ⲭⲏ · ⲁⲩⲱ ⲛ ⲣⲉⲙⲏⲧ ⲙ ⲛ ⲡ ⲉⲧ ⲛⲁⲛⲟⲩ ϥ ⲛⲓⲙ · ⲟⲩⲛ ϩⲉⲛ ϩ ⲃⲏⲩⲉ ⲉⲣϣⲁⲛ ⲧ︤ⲙ︥ ⲡ ⲣⲱⲙⲉ ⲉⲣⲏⲧ ⲙ̄ⲙⲟ ⲟⲩ ⲙⲛ ⲛⲟⲃⲉ ⲉⲣⲟ ϥ ⲛⲧ ⲁ ⲡ ϫⲟ ⲉⲓⲥ ⲅⲁⲣ ϫⲟⲟ ⲥ ϫⲉ ⲡ ⲉⲧⲉ ⲟⲩⲛ ϭⲟⲙ · ⲙ̄ ⲙⲟ ϥ ⲉ ϥⲓ · ⲙⲁⲣⲉ ϥ ϥⲓ̈ ⲉϥϣⲁⲛ ⲉ ⲣⲏⲧ ⲇⲉ ⲙⲙⲟ ⲟⲩ ⲛ ϥ ⲧⲙ ⲁⲁ ⲩ · ⲟⲩⲟⲓ ⲛⲁ ϥ · ⲉⲧⲉ ⲛⲁⲓ ⲛⲉ ⲉ ⲣ ⲡⲁⲣⲑⲉⲛⲟⲥ · ⲉ ϥⲓ ⲡⲉⲕ ⲥⳁⲟⲥ ⲉ ⲟⲩⲁϩ ⲕ ⲛⲥⲁ ⲡ ⲛⲟⲩⲧⲉ · ⲉ ⲣ ⲟⲩⲏⲏⲃ ϩⲙ ⲡⲉϥ ⲏⲓ ⲁⲩⲱ ⲉ ⲣ ⲙⲟⲛⲁⲭⲟⲥ ⲡ ⲉⲧ ⲛⲁ ϩⲉ ϭⲉ ⲉⲃⲟⲗ ϩⲛ ⲛⲁⲓ · ⲏ ⲡ ⲉⲧ ⲛⲁ ⲕⲧⲟ ϥ ⲉ ⲡⲁϩⲟⲩ · ⲛ̄ϩⲏ ⲧ ⲟⲩ · ⲛⲧ ⲁ ϥ ⲁⲣⲛⲁ ϩⲱⲱ ϥ · ⲁⲩⲱ ⲛ ⲧ ⲁ ϥ ϣⲱⲡⲉ ⲉ ⲩ ⲥⲧⲩⲗⲏ ⲛ̄ ϩⲙⲟⲩ ⲛ ⲑ ⲉ ⲛ̄ ⲑ ⲓⲙⲉ ⲛ ⲗⲱⲧ · ⲉⲧⲉ ⲡⲁⲓ ⲡⲉ ⲟⲩ ⲣⲱⲙⲉ · ⲉ ⲙⲛ ⲙⲛⲧ ⲥⲁⲃⲉ ⲛϩⲏ ⲧ ϥ ⲉ ⲛϣⲁⲛ ϫⲟⲟ ⲥ ϫⲉ ⲉⲣⲉ ⲛⲉⲓ ϣⲁ ϫⲉ ⲙⲓ̈ ϣⲉ ⲛⲙⲙⲁ ⲛ ⲛⲓⲙ ⲅⲁⲣ ⲡ ⲉⲧ ⲙⲓ̈ ϣⲉ ⲁⲛ · ⲙⲛ ⲛ ⲉⲧⲉ ⲣⲉ ⲡ ⲛⲟⲩⲧⲉ ⲙⲓ̈ϣⲉ ⲛⲙⲙⲁ ⲩ · ⲡⲉϥ ⲁⲅ ⲅⲉⲗⲟⲥ ⲏ̄ ⲡⲉϥ ⲡⲛ︤ⲁ︥ ⲉⲧ ⲟⲩⲁⲁⲃ · ⲛ ⲉⲧⲉ ϥ ϣⲁϫⲉ ⲛ̄ϩⲏⲧ ⲟⲩ ⲛⲉ ⲏ ⲧⲉⲓ ϩⲉ ϣⲏⲙ ⲧⲉ · ⲉ ⲧⲣⲉ ⲡ ⲣⲱⲙⲉ ϣⲙ ϣⲉ ⲙ̄ ⲡ ⲛⲟⲩⲧⲉ ϩⲛ ⲧⲃⲃⲟ ⲛⲓ̈ⲙ ϩ︤ⲛ︥ ⲛⲉϥ ⲥⲩⲛⲁⲅⲱⲅⲏ ⲉⲧ ⲟⲩ ⲁⲁⲃ · ⲕ ⲁⲛ ⲕ ⲛⲁ ⲣ̄ ⲡⲁⲣⲑⲉ ⲛⲟⲥ ⲁⲛ ⲛ̄ ⲑ ⲉ ⲛⲧ ⲁ ⲕ ⲉⲣⲏⲧ ⲙ̄ⲙⲟ ⲥ ⲙⲡⲣ ⲣ ⲙⲁⲗⲁⲕⲟⲥ ⲙⲡⲣ ⲛⲕⲟⲧⲕ ⲙⲛ ϩⲟⲟⲩⲧ ⲙⲡⲣ ϣⲱⲡⲉ · ⲉ ⲩ ⲛⲧⲁ ⲕ ϩⲁϩ ⲛ̄ ⲥϩⲓⲙⲉ ϫⲉ ⲙⲛⲧ ⲕ ⲟⲩⲉⲓⲉ ⲕ ⲁⲛ · ⲕ ⲛⲁ ⲣ̄ ϩⲉⲛ ⲡⲣⲁ ⲝⲓⲥ ⲁⲛ · ⲉ ⲩ ⲉⲓⲛⲉ ⲛ ⲛⲁ ⲛ ⲁⲅⲅⲉⲗⲟⲥ ⲙⲡⲣ ⲣ ϩⲉⲛ ⲡⲣⲁⲝⲓⲥ ⲟⲛ · ⲛ ⲇⲁⲓⲙⲱⲛⲓ ⲟⲛ · ⲕⲁⲛ ⲛ ⲥⲉ ⲛ ⲁ ⲥⲱⲧ︤︥ⲙ ⲁⲛ ⲉ ϩⲉⲛ ⲁⲅⲁⲑⲟⲛ ⲛϩⲏⲧ ⲛ ⲉ ⲩ ⲛⲁ ⲣ ϣⲡⲏⲣⲉ ⲙ̄ⲙⲟ ⲟⲩ · ⲛϭⲓ ⲛ ϩⲉⲗ ⲗⲏⲛ · ⲁⲩⲱ ⲛ ⲥⲉ ⲥⲟⲩ ⲱ̂ⲛ̄ ⲛ̄ ϫⲉ ⲉ ⲛ ⲏⲡ ⲉ ⲡ ⲛⲟⲩⲧⲉ · ⲛ ⲥⲉ ⲉⲓ ⲙⲉ ⲇⲉ ⲟⲛ ϫⲉ ⲟⲩ ⲛⲟϭ ⲡⲉ ⲡ ϫⲟⲉⲓⲥ ⲟⲩ ⲛⲟϭ ⲧⲉ ⲧⲉϥ ϭⲟⲙ ⲉ ⲓⲉ ⲙ̄ⲡⲣⲧⲣⲉ ⲩ ⲥⲱⲧ︤︥ⲙ ⲟⲛ ⲉ ϩⲉⲛ ⲡⲟⲛⲏⲣⲟⲛ ⲛϩⲏⲧ ⲛ · ⲁⲩⲱ ϩⲉⲛ ⲡⲟⲛⲏⲣⲟⲛ ⲛ ⲧⲉⲓ ϩⲉ · ⲛ ⲥⲉ ϩⲛ ⲛ ⲕⲉ ϩⲉⲑ ⲛⲟⲥ ⲁⲛ · ⲛ ϣⲏⲣⲉ ⲣⲱ · ⲛⲉ · ⲙ ⲡ ⲇⲓⲁⲃⲟ ⲗⲟⲥ · ϩⲱⲥⲧⲉ ⲉ ⲧⲣⲉ ⲟⲩⲁ · ⲙⲙⲁⲧⲉ · ⲏ ⲥⲛⲁⲩ ⲥⲱⲱϥ ⲙ̄ ⲡ ⲣⲡⲉ ⲙ ⲡ ⲛⲟⲩⲧⲉ ⲙⲛ ⲛⲉϥ ⲇⲓⲕⲁⲓⲱⲙⲁ ⲛ ⲑ ⲉ ⲉⲧ ⲥⲏϩ ⲁ ⲗⲗⲁ ⲙⲉϣⲁⲕ ⲛ̄ ⲧⲟϥ · ⲛ ⲅ ϭⲛ ⲟⲩⲁ · ⲉ ⲃⲟⲗ ϩⲛ ϩⲁϩ · ⲁⲩⲱ ⲥⲛⲁⲩ ⲉⲃⲟⲗ ϩⲛ ϩⲉⲛ ⲙⲏⲏϣⲉ ⲙⲡ ⲟⲩ ϫⲱϩⲙ · ⲙ ⲡ ⲣⲡⲉ ⲙ ⲡ ⲛⲟⲩⲧⲉ ⲙⲛ ⲛⲉϥ ⲇⲓⲕⲁⲓⲱⲙⲁ ⲛ ⲑ ⲉ ⲉⲧ ⲥⲏϩ · ⲛ ⲧⲉⲓ ϩⲉ ⲟⲛ · ⲧⲉ ⲧⲉ ⲥϩⲓ̈ ⲙⲉ ⲉⲧ ϫⲱ ⲙⲙⲟ ⲥ ϫⲉ ⲁⲛⲅ ⲟⲩ ⲡⲁⲣⲑⲉ ⲛⲟⲥ ⲉ ⲟⲩⲉⲓⲉ · ⲁⲛ ⲧⲉ ⲙ ⲡⲣ ϣⲱⲡⲉ ⲉ ⲟⲩⲛ̄ ⲧⲉ ϩⲁϩ ⲛ ϩⲁⲓ · ϫⲉ ⲙⲛ ⲧⲉ ⲟⲩⲁ · ⲛ ⲧⲉ ⲛⲁ ϯ ⲛⲁⲁⲕⲉ ⲁⲛ · ⲉ ⲧⲣⲉ ϫⲡⲟ ⲛ ϩⲉⲛ ϣⲏⲣⲉ ⲏ ⲉ ⲧⲣⲉ ϩⲗⲟⲟⲗⲉ ⲙ ⲙⲟ ⲟⲩ ⲙⲡⲣ ⲃⲁⲥⲁ ⲛⲓⲍⲉ ⲟⲛ · ⲙⲙⲟ · ⲉ ⲛ ⲧ ⲟⲩ ⲉ ⲡ ⲉⲥⲏⲧ · ⲛϩⲏ ⲧ ⲉ · ϩⲛ ϩⲁϩ ⲛ ⲥⲙⲟⲧ ⲙ ⲡⲟⲛⲏⲣⲟⲛ · ϩⲁ ⲑ ⲏ ⲛ ⲧⲉ ⲩⲛⲟⲩ ⲟⲩⲇⲉ ⲙⲡⲣ ⲛⲟϫ ⲟⲩ · ⲟⲛ ⲉⲃⲟⲗ · ⲛ ⲧⲉ ⲥⲟⲟⲩⲛ ⲁⲛ ϫⲉ ⲡⲉ ⲩϩⲟⲟⲣ · ⲏ̄ ⲧⲉ ϣⲱ · ⲛ ⲉⲧ ⲛⲁ ⲟⲩⲟⲙ ⲟⲩ · ⲛ ⲑ ⲉ ⲟⲛ ⲛⲧ ⲁⲣ ⲣ̄ ⲁⲧ ⲥⲟⲟⲩⲛ ϫⲉ ⲡ ⲕⲱϩⲧ ⲙⲛ ⲡ ϥⲛⲧ . ⲡ ⲉⲧ ⲛⲁ ⲕⲗⲏⲣⲟⲛⲟⲙⲉⲓ ⲙⲙⲟ ⲛ ⲧⲉ ⲛⲁ ϫⲧⲉ · ϩⲉⲛ ϣ ⲏⲣⲉ ⲁⲛ ϩⲙ̄ ⲡⲟⲩ ⲧⲟⲡ · ⲙⲡⲣ ϩⲟⲡ ⲟⲩ ⲟⲛ ϩⲛ ϩⲉⲛ ⲙⲁ · ⲛ ϫⲓ ⲟⲩⲉ · ⲏ ϩⲙ ⲡ ϣⲏⲓ ⲏ ⲡ ⲙⲟⲟⲩ · ϫⲉ ⲛ ⲛⲉⲩ ϩⲱⲡ ⲛ ⲧⲟⲩ ⲯⲩⲭⲏ ⲙⲛ ⲡⲟⲩ ⲥⲱⲙⲁ ϩⲣⲁⲓ ϩⲛ ⲁⲙⲛⲧⲉ · ⲁⲩⲱ ⲛⲧⲉ ⲡⲟⲩ ⲣⲁⲛ ϩⲱ ⲃⲥ ϩⲙ ⲡ ⲕⲁⲕⲉ · ⲉ ⲛⲉ ⲙⲡⲉ ϯ ⲡⲟⲩ ϩⲟ ⲅⲁⲣ ⲙⲛ ⲛⲟⲩ ⲃⲁⲗ ⲛ ⲟⲩ ⲣⲱⲙⲉ ⲛ ⲁⲕⲁ ⲑⲁⲣⲧⲟⲥ ⲉⲃⲟⲗ ⲧⲱⲛ ϫⲉ ⲉⲣⲉ ⲧ ⲥⲁⲃⲉ ⲡ ⲇⲓ ⲁⲃⲟⲗⲟⲥ ⲉ ⲡⲟⲩ ϩⲏⲧ ⲉⲣ ϭⲱⲗ︤︥ⲡ ⲉⲃⲟⲗ ⲛⲁ ϥ ⲛ ⲛⲟⲩ ⲙⲉⲉⲩⲉ ⲙⲛ ⲡⲟⲩ ⲙⲟⲕⲙⲉⲕ ⲙⲡ ⲣ ⲥⲱⲧⲙ ⲛⲧⲟ ⲉⲧⲃⲉ ⲧⲁⲓ · ⲛⲧ ⲁ ⲩ ϫⲟ ⲟ ⲥ ⲉⲧⲃⲏⲏⲧ︤︥ ⲥ ϫⲉ ⲛ ⲉⲧ ϩⲁⲧⲏ ⲥ ⲅⲁⲣ ⲧⲏⲣ ⲟⲩ ϩⲟⲃⲥ ⲛ ⲓ̈ⲙ ⲡ ⲉⲛⲧ ⲁ ϥ ⲣ ϣⲟ ⲣⲡ · ⲉ ⲛⲓⲙ · ϩⲛ ⲛ ⲉⲛ ⲧ ⲁ ⲩ ⲉⲓ · ⲛⲉ · ⲉϩⲟⲩⲛ ⲉ ⲧⲣⲉ ⲩ ϣⲱⲗ · ⲛ ⲥⲉ ϣⲱϥ · ⲛ ⲧⲟⲩ ⲯⲩ ⲭⲏ · ⲡ ⲣⲱⲙⲉ ⲙ̄ ⲡⲟⲛⲏⲣⲟⲥ ⲡⲉ · ϫⲓⲛ ⲙⲙⲟⲛ ⲡ ⲥⲁ ⲧⲁⲛⲁⲥ ⲡⲉ · ⲛⲧⲟ ⲅⲁⲣ ⲡ ⲉⲛⲧ ⲁ ⲣ ⲟⲩⲱ ⲛ ⲛⲁⲩ ⲙ ⲡⲟⲩ ⲣⲟ ⲛⲧⲟ ⲟⲛ · ⲡ ⲉⲧ ⲥⲟⲟⲩⲛ ϫⲉ ⲛⲓⲙ ⲡ ⲉⲛⲧ ⲁ ϥ ϣⲱⲡⲉ ⲛ ϫⲁⲩ ⲙⲟ ⲉⲓⲧ ⲛ ⲛ ⲉⲛⲧ ⲁ ⲩ ϥⲓ ⲙ ⲡⲉ ⲭⲣⲏⲙⲁ · ϩ︤ⲙ︥ ⲡ ⲏⲓ ⲉ ⲛⲉ ϩⲉ ⲛ ⲣⲉϥ ϫⲓⲟⲩⲉ ⲏ ϩⲉⲛ ⲣⲉϥ ϫⲱⲱⲗⲉ ⲛ ⲉⲛⲧ ⲁ ⲩ ⲉⲓ · ⲛⲉ · ⲉ ϩⲟⲩⲛ · ⲛⲉ ⲥ ⲛⲁ ϣⲱ ⲡⲉ · ⲛ ⲥⲉ ⲕⲁ ϩⲉⲛ ⲗⲁ ⲁⲩ ⲉ ⲡⲁϩⲟⲩ · ⲡ ⲇⲁⲓⲙⲱⲛⲓⲟⲛ · ⲉ̄ ⲧⲉ ⲙⲉ ϥ ⲥⲉⲓ · ⲛ ⲣ ⲛⲟⲃⲉ ⲛⲧⲟϥ ⲡ ⲉⲛⲧ ⲁ ϥ ⲁ ⲡⲁⲧⲁ · ⲙⲙⲟ · ⲛⲧⲟϥ ⲡ ⲉⲛⲧ ⲁ ϥ ⲣ ⲙⲁⲅⲓⲁ ⲉⲣⲟ · ⲛ ⲧⲟ · ⲛ ϣⲟⲣⲡ ⲡ ⲉⲛ ⲧ ⲁ ⲣ ⲕⲁ ⲙⲁ · ⲛⲁ ϥ ⲛ̄ ϩⲏⲧ ⲉ · ⲉ ⲛⲉⲣ ϭⲱ ϣⲧ ⲁⲛ ⲉⲃⲟⲗ ϩⲏⲧ ϥ ⲛⲉⲣ ⲛⲁ ⲧⲱⲙⲛⲧ ⲉⲣⲟ ϥ ⲁⲛ ⲡⲉ · ϩⲛ ⲟⲩ ⲥⲙⲟⲧ ⲙ ⲡⲟⲣⲛⲏ
ⲟ ⲩ ⲗⲟⲅⲟⲥ ⲛⲛⲁϩⲣⲛ ϩⲁ [ϩ ⲉⲙⲁ] ⲧⲉ ⲛ ⲕⲗⲏⲣⲓⲕⲟⲥ · ϩⲉⲛ ⲡⲣⲉⲥ̣ [ⲃⲩ] ⲧ̣ⲉⲣⲟⲥ ⲙⲛ ϩⲉⲛ ⲇⲓⲁⲕⲟⲛⲟⲥ · ⲙ [ⲛ] ϩ̣ⲉⲛ ⲕⲉ ⲉⲓⲟⲧⲉ · ⲛ̄ ϩⲉⲛⲉⲉⲧⲉ · ⲁⲩⲱ ϩⲉⲛ ⲕⲉ ⲙⲟⲛⲁⲭⲟⲥ ⲉ ⲁ ⲩ ⲉⲓ ⲛⲙⲙⲁ ⲩ · ⲉ ⲩ ⲛⲁ ⲣ · ⲟⲩ ⲛⲟϭ · ⲙ ⲙⲏⲏϣⲉ · ⲛ̄ⲧⲟⲟⲩ ⲅⲁⲣ ⲧⲏⲣ ⲟⲩ · ⲛⲧ ⲁ ⲩ ⲉⲓ ⲉⲧⲃⲉ ⲛⲁⲩⲉ ⲉⲣⲟ ϥ · ⲁⲩⲱ ⲉ ⲥⲱⲧⲙ ⲉ ϩⲉⲛ ϣⲁϫⲉ ⲛⲧⲉ ⲡ ⲛⲟⲩⲧⲉ ⲉⲃⲟⲗ ϩⲓⲧⲟⲟⲧ ϥ ϩⲟⲓⲛⲉ ⲉⲃⲟⲗ ⲛϩⲏⲧ ⲟⲩ · ⲛⲉ ⲁ ⲩ ⲉⲓ ⲡⲉ ⲉⲧⲃⲉ ϩⲉⲛ ⲁⲡⲟⲗⲟⲅⲓⲁ ⲉ ⲩ ⲙⲟⲕ︤ϩ︥ ⲛ ϩⲏⲧ · ⲁⲩⲱ ⲉ ⲩ ⲟ ⲛ ϫⲁϫⲉ · ⲉ ⲛⲉⲩ ⲉ ⲣⲏⲩ · ⲉⲧⲃⲉ ϩⲉⲛ ϩⲃⲏⲩⲉ · ⲙ̄ ⲡⲟⲛⲏ ⲣⲟⲛ · ϣⲁϩⲣⲁⲓ ⲉ ϩⲉⲛ ϫⲓⲟⲩⲉ · ⲛⲉ ⲁ ϥ ⲟⲡⲥ ⲅⲁⲣ · ϫⲉ ⲟⲩ ⲁⲛⲁⲅⲕⲁⲓⲟⲛ ⲡⲉ ⲉ ⲧⲙ ⲕⲁⲁ ⲩ · ⲉ ϣⲁϫⲉ · ⲉ ⲛⲉ ⲛⲧⲁ ⲩ ⲉⲓ ⲉⲧⲃⲏⲏⲧ ⲟⲩ ϣⲁ ⲡⲉϥ ⲣⲁⲥⲧⲉ ⲉ ϥ ⲟⲩⲱϣ ⲉ ⲧⲣⲉ ⲟⲩ ⲥϭⲣⲁϩⲧ · ϣⲱ ⲡⲉ · ϫⲉⲕⲁⲥ ⲉⲣⲉ ⲙ ⲙⲁⲓ ⲥⲃⲱ · ⲛⲁ ⲥⲱⲧⲙ ⲉ ⲛ ⲉⲧⲉⲣⲉ ⲡ ⲛⲟⲩⲧⲉ ⲛⲁ ⲧⲁ ⲁ ⲩ · ⲛⲧⲉⲣⲉ ϥ ⲕⲁ ⲣⲱ ϥ ⲇⲉ ⲉ ϥ ϣⲁ ϫⲉ ⲙ̄ ⲡ ⲛⲁⲩ · ⲛ ⲣⲟⲩϩⲉ ⲛ ⲧ ⲕⲩⲣⲓⲁ ⲕⲏ · ⲕⲁⲧⲁ ⲧⲉϥ ⲥⲩⲛⲏⲑⲓⲁ · ⲁ ⲛ ⲉ ⲧ ⲙⲙⲁⲩ ⲃⲱⲕ · ⲙⲡ ⲟⲩ · ⲛ̄ · ⲛⲉ ϩⲃⲏⲩⲉ ϩⲟⲗⲱⲥ ⲉⲧ ⲙⲏⲏⲧⲉ ⲛⲧ ⲁ ⲩ ⲉⲓ ⲉⲧⲃⲏⲏⲧ ⲟⲩ · ⲛⲉ ⲁ ⲩ ϣⲓⲡⲉ ⲅⲁⲣ ⲡⲉ · ϫⲉ ⲛⲉ ⲩ ϫⲡⲓⲟ ⲙⲙⲟ ⲟⲩ · ⲉⲃⲟⲗ ϩⲓ ⲧⲛ ⲛⲉⲓ ϣⲁϫⲉ · ⲉⲧⲉ ⲛⲁⲓ ⲛⲉ :
ⲭ︤ⲥ︥ · ϩⲉⲛ ⲡⲣⲟ ⲇⲟⲧⲏⲥ ϩⲱ ⲟⲩ ⲛ̄ ⲣⲉϥ ϫⲓⲟⲩⲉ ⲁⲩⲱ ⲛ̄ ⲁⲡⲟⲥⲧⲁ ⲧⲏⲥ ⲛⲉ ⲛ ⲉⲧ ⲉⲓ ⲣⲉ ⲛ̄ ⲛⲓ ϩⲃⲏⲩⲉ ⲉⲧ︤ ⲙ︥ⲙⲁⲩ ⲛ̄ ⲃⲟ ⲧⲉ ϩ︤ⲛ︥ ⲛ̄ ⲧⲟⲡⲟⲥ ⲉⲧ ⲟⲩⲁⲁⲃ · ⲟ᷍ⲩ ⲡⲉ ⲡ ϩⲱⲃ ⲛ̄ ⲟⲩ ⲁϣⲏ ⲛ̄ ϩⲏⲃⲥ ⲉ ⲩ ⲕⲏ ϩⲓϫ︤ⲛ︥ ⲛ̄ ⲗⲩⲭⲛⲓⲁ ⲛ̄ ⲥⲉ ϫⲉⲣⲟ̂ ⲁⲛ ϫⲉ ⲛⲁ ⲛ ⲟⲩ ⲁⲛ ⲙⲁⲗⲓⲥⲧⲁ ⲉ ⲁ ⲩ ϫⲟⲛⲧ ⲟⲩ ⲛ̄ ϩⲁϩ ⲛ̄ ⲥⲟⲡ · Ⲡ ⲁ ⲡ ⲗⲟⲅⲟⲥ ⲙ̄ ⲙⲉ ⲡⲉ ⲧⲁⲙⲟ ⲛ ϫⲉ ⲙ︤ⲛ︥ ⲗⲁⲁⲩ ⲛ̄ ⲁ ⲅⲁⲑⲟⲛ ⲛⲁ ϣⲱ ⲡⲉ ⲛ̄ ϩⲉⲛ ⲣⲱⲙⲉ ⲉ ⲩ ⲙⲟⲟϣⲉ ϩ︤ⲛ︥ ⲟⲩ ⲕⲣⲟϥ ϩ︤ⲙ︥ ⲡ ⲏⲓ̈ ⲙ̄ ⲡ ⲛⲟⲩⲧⲉ · ⲡⲁ ⲛ̄ ⲣⲱⲙⲉ ϩⲱ ⲱ ϥ · ⲉⲧ ⲟⲩⲁⲁⲃ ⲁⲩⲱ ⲙ̄ ⲡⲓⲥⲧⲟⲥ ⲉⲧ ⲟⲩⲛϩ ⲛ̄ϩⲏⲧ︤ ϥ︥ ⲡⲉ ⲧⲣⲉ ⲩ ⲛⲁⲩ ⲉ ⲛⲉⲩ ϩⲃⲏⲩⲉ ⲉⲧ ⲛⲁⲛⲟⲩ ⲟⲩ · ⲁⲩⲱ ⲉⲧ ⲣ̂ ⲟⲩ ⲟⲉⲓⲛ ϩ︤ⲛ︥ ⲛ̄ ⲧⲟⲡⲟⲥ ⲉⲧ ⲟⲩⲁⲁⲃ · Ⲟ ⲩ ⲣⲱⲙⲉ ⲉ ϥ ⲣ̂ ϣⲁⲩ ⲛⲁ ϥ ⲁⲛ ⲁⲩⲱ ⲛ︤ ϥ︥ ϯ ϩⲏⲩ ⲁⲛ⳿ ⲉⲣⲟ ϥ ⲙ̄ⲙⲓⲛ [ⲙ] ⲙⲟ ϥ · ⲛ̄ ⲁϣ ⲛ̄ ϩⲉ · ⲉ ϥ ⲛⲁ ⲣ̂ ϣⲁⲩ ⲉ ⲟⲩ ⲡⲣⲁⲝⲓⲥ ⲛ̄ ⲁⲛⲁⲅⲕⲁⲓⲟⲛ ⲏ̄ ⲉ ⲟⲩⲛ̄ ⲟⲩ ⲣⲁⲛ ⲉ ϥ ⲧⲁⲉⲓⲏⲩ ⲛⲁ ϯ ϩⲏⲩ ⲙ̄ⲙⲟ ϥ · ̈Ⲓ̈ ⲟⲩⲇⲁⲥ ⲙ̄ⲡ︤ ϥ︥ ⲣ̂ ϣⲁⲩ ⲛⲁ ϥ ⲙⲁⲩⲁ ⲁ ϥ ⲙ̄ⲡ︤ ϥ︥ ⲣ̂ ϣⲁⲩ ⲟⲛ ⲛ̄ ⲧ ⲙ︤ⲛ︦ⲧ︥ ⲁ ⲡⲟⲥⲧⲟⲗⲟⲥ · ⲡⲉ ⲛⲧⲁ ϥ ϯ ϩⲏⲩ ⲇⲉ ⲙ̄ⲙⲟ ϥ ⲡⲉ ⲡ ϫⲓⲟⲩⲉ ⲙ︤ⲛ︥ ⲧ ⲙ︤ⲛ︦ⲧ︥ ⲡⲣⲟⲇⲟ ⲧ ⲏⲥ · ⲟⲩ ⲙⲟⲛⲟⲛ ⲇⲉ ϫⲉ ⲁ ϥ ⲥⲱⲧ︤ⲙ︥ ϩⲱⲱ ϥ ⲛ̄ϭⲓ ⲡ ⲁ ⲡⲟⲥⲧⲁⲧⲏⲥ ⲉ ⲧ︤ ⲙ︥ⲙⲁⲩ ⲉ ⲡ ϫⲟⲓ̈ⲥ ⲉ ϥ ϫⲱ ⲙ̄ⲙⲟ ⲥ ϫⲉ ⲉⲣϣⲁⲛ ⲡ ⲣⲱ ⲙⲉ ϯ ϩⲏⲩ ⲙ̄ ⲡ ⲕⲟ ⲥⲙⲟⲥ ⲧⲏⲣ︤ ϥ︥ · ⲛ︤ ϥ︥ ϯ ⲟⲥⲉ ⲇⲉ ⲛ̄ ⲧⲉϥ ⲯⲩⲭⲏ . ⲟⲩ ⲡ ⲉⲧ︤ ϥ︥ ⲧⲁⲁ ϥ ⲛ̄ ϣ︤ⲃ︥ⲃⲓⲱ ⲛ̄ ⲧⲉϥ ⲯⲩⲭⲏ · ⲁⲗⲗⲁ ⲁ ϥ ⲥⲱⲧ︤ⲙ︥ ⲟⲛ ⲉ ⲣⲟ ϥ ϫⲉ ⲟⲩⲁ̂ ⲉ ⲃⲟⲗ ⲛ̄ϩⲏⲧ ⲧⲏⲩ ⲧⲛ ⲡ ⲉⲧ ⲛⲁ ⲡⲁ ⲣⲁⲇⲓⲇⲟⲩ ⲙ̄ⲙⲟ ⲓ̈ ⲁⲩⲱ ⲙ̄ⲡ︤ ϥ︥ ϣⲓⲡⲉ ⲟⲩⲇⲉ ⲙ̄ⲡ︤ ϥ︥ ϣ︤ⲛ︥ ϩⲧⲏ︤ ϥ︥ ϩⲁⲣⲟ ϥ ⲙⲁⲩⲁⲁ ϥ · ⲁ ϥ ⲥⲟⲣ ⲙ ⲉϥ ⲉⲧⲃⲉ ⲙⲁ ⲁⲃ ⲛ ϩⲁⲧ · ⲁ ϥ ϯ ⲟⲥⲉ ⲙ̄ⲙⲟ ϥ · ⲁ ϥ ϯ ⲟⲥⲉ ⲟⲛ ⲙ̄ ⲡ ⲕⲉ ϩⲟⲙ︤ⲧ︥ Ⲉ ⲛϣⲁⲛ ϫⲟⲟ ⲥ ϫⲉ ⲉϣϫⲉ ⲉⲣⲉ ⲡ ⲣⲱⲙⲉ ⲉⲧⲉ ⲙ̄ ⲡ ⲕⲟⲥⲙⲟⲥ ⲧⲏⲣ︤ ϥ︥ ⲙ̄ⲡϣⲁ ⲙ̄ ⲙⲟ ϥ ⲁⲛ · ⲛⲁ ⲧⲁ ⲁ ϥ ⲙⲁⲩⲁⲁ ϥ⳿ ⲉ ϩⲣⲁⲓ̈ ⲉ ⲟⲩ ϭⲟⲣ ϭ︤ⲥ︥ ⲙ̄ ⲡ ⲇⲓⲁⲃⲟ ⲗⲟⲥ ⲉⲧⲃⲉ ⲭⲣⲏ ⲙⲁ · ϩⲁⲙⲟⲓ̈ ⲛ̄ ⲧⲟⲟⲩⲛ ⲉ ⲛⲉ ⲡⲉ ⲡ ⲛⲟⲩⲃ ϣⲱ ⲡⲉ · ⲡⲁⲗⲓⲛ ⲟⲛ ⲧ︤ⲛ︥ ϫⲓ ⲙ̄ⲙⲟ ϥ ⲉⲣⲟ ⲛ ϩ︤ⲙ︥ ⲡ ⲣⲱ ϣⲉ ϩ︤ⲙ︥ ⲡ ⲧⲣⲉ ⲡ ⲛⲟⲩⲧⲉ ⲧⲁⲁ ϥ ⲛⲁ ⲛ⳿ ⲉ ⲟⲩ ⲭⲣⲉⲓⲁ ⲉ ϥⲓ̂ ⲡ ϩⲁⲡ ⲇⲉ ⲙ̄ ⲙⲁⲩ ⲉⲧⲃⲏⲏⲧ︤ ϥ︥ ⲟⲩ ⲁⲛⲟⲙⲓⲁ ⲧⲉ Ϩ ⲁⲙⲟⲓ̈ ⲉ ⲛⲉ ⲡⲉ ⲡ ⲛⲟⲩⲃ ϣⲱ ⲡⲉ ⲁⲩⲱ ⲛⲉ ⲩ ⲛⲁ ϯ ⲡ ⲇⲓⲕⲁⲓⲟⲥ ⲉⲃⲟⲗ ⲁⲛ ϩⲁ ⲟⲩ ϩⲁⲧ · ⲁⲩⲱ ⲟⲩ
ⲛ ⲉ ϩⲙ ⲡⲟⲩ ϩⲏⲧ ⲁⲩⲱ ϩⲛ ⲛⲟⲩ ⲙⲉⲉⲩⲉ ⲛ ⲑ ⲉ ⲉⲧ ⲥⲏϩ · ⲛ ⲧⲟϥ ϩⲱⲱ ϥ ⲛⲧⲉ ⲣⲉ ϥ ⲛⲁⲩ ⲉⲣⲟ · ⲁ ϥ ⲟⲃ ϣ ϥ · ⲁⲩⲱ ⲙⲡⲉ ⲣ̂ ϩⲟⲧⲉ ϩⲏⲧ ϥ · ⲛⲧⲟϥ ϩⲱⲱ ϥ ϥ ⲛⲁ ϫⲱ ⲛ ⲧⲉϥ ⲇⲓⲕⲁⲓⲟⲥⲩⲛⲏ ⲁⲩⲱ ⲡ ⲧⲏⲩ ⲛⲁ ϥⲓⲧ ⲉ ⲙⲛ ⲛ ⲉⲧ ⲧⲏϩ ⲧⲏⲣ ⲟⲩ ⲛⲙⲙ ⲉ ⲁⲩⲱ ⲛⲟⲩ ϩⲃⲏⲩⲉ ⲙⲛ ⲛⲟⲩ ⲟⲩ · ⲟⲩⲛ ⲟⲩ ϩⲁⲧⲏⲩ · ⲛⲁ ⲑⲗⲟ ⲟⲩ ⲉⲃⲟⲗ ϩ ⲱ ϭⲉ ⲉⲣⲟ ⲛ ⲉ ⲛ ϩⲛ ⲛⲉⲓ̈ ϩⲃⲏⲩⲉ ⲉⲧ ⲛ ⲕⲓⲙ ⲉ ⲡ ϭⲱⲛⲧ · ⲛ ⲧ ⲟⲣⲅⲏ ⲙ ⲡ ⲛⲟⲩⲧⲉ ⲉϩⲣⲁⲓ ⲉϫⲱ ⲛ ⲉⲧⲃⲏⲏⲧ ⲟⲩ ϣ ⲁⲛⲧⲉ ⲟⲩ ϭⲉ ϣⲱⲡⲉ ⲉ ⲛ ϣⲁϫⲉ ⲉϩⲣⲁⲓ ⲉ ⲡ ⲛⲟⲩⲧⲉ ϩⲛ ⲟⲩ ϩⲩ ⲡⲟⲕⲣⲓ̈ⲥⲓⲥ · ⲁⲩⲱ ⲉ ⲛ ⲡⲱⲣϣ ⲉⲃⲟⲗ ⲛ̄ ⲛⲉⲛ ϭⲓϫ ϩⲛ ⲟⲩ ⲙⲛⲧ ⲛⲟⲩϫ · ⲙ ⲡ ⲙⲧⲟ ⲉⲃⲟⲗ · ⲙ ⲡ ⲉ ⲧⲉⲣⲉ ⲧ ⲙⲛⲧ ϭⲁⲓⲉ ⲛ ⲛⲉⲛ ϩⲃⲏⲩⲉ ϩⲏⲡ ⲉⲣⲟ ϥ ⲁⲛ · ϣ ⲁ ⲧ ⲛⲁⲩ ⲉⲣⲉ ⲛⲉⲓ ⲙⲟⲕ ϩⲥ ϩⲓϫⲙ ⲡ ⲕⲁϩ ⲉⲧⲃⲉ ⲛⲉⲛ ϫⲓ ⲛ ϭⲟ ⲛⲥ · ⲙⲛ ϩⲱⲃ ⲛⲓⲙ ⲉⲧⲉ ⲙⲛ ⲟⲩⲁ ⲛϩⲏⲧ︤ ⲛ︥ ⲟ ⲩⲁ̄ϣ ⲟⲩ · ⲉ ⲁⲁ ⲩ ⲛⲁ ϥ ⲉ ⲛ ⲉⲓⲣⲉ ϩⲱⲱ ϥ · ⲙ̄ⲙⲟ ⲟⲩ · ⲛ ⲛⲉⲛ ⲉ ⲣⲏⲩ · ϥⲓ ⲙⲙⲁⲩ ⲛ ⲛ ⲛⲟⲃⲉ · ⲧⲁ ϥⲓ ⲙ̄ ⲙⲁⲩ ⲛ ⲛ ϩⲓⲥⲉ ⲙⲛ ⲙ ⲙⲁⲥⲧⲓⲅⲝ · ⲙⲛ ⲛ ⲑⲗⲓⲯⲓⲥ ⲉⲃⲟⲗ ϩⲓ ϫⲱ ⲧ︤ⲛ︥ · ⲡⲉϫⲉ ⲧⲉⲓ ⲥⲙⲏ · ⲉⲧ ϫⲱ ⲙⲙⲟ ⲥ ϫ ⲉ ϥⲓ · ⲛ ⲛⲉⲓ ⲡⲟⲛⲏ ⲣⲓⲁ ⲉⲃⲟⲗ ϩ︤ⲛ︥ ⲛⲉⲧⲛ ϩⲏⲧ · ⲙ ⲡ ⲙⲧⲟ ⲉⲃⲟⲗ ⲛ ⲛⲁ ⲃⲁⲗ · ⲁⲗⲱⲧⲛ ϩⲛ ⲛⲉⲧⲛ ⲡⲟⲛⲏ ⲣⲓⲁ ϣ ⲁ ⲧ ⲛⲁⲩ ⲉ ⲛ ⲥⲱϣ ⲙⲙⲟ ⲛ ⲙⲁⲩⲁⲁ ⲛ · ⲁⲩⲱ ⲉ ⲛ ⲥⲱϣ ϥ ⲙ̄ ⲙⲟ ⲛ ⲙⲙⲓⲛⲙⲙⲟ ⲛ ⲙⲛ ⲛⲉⲛ ⲕⲉ ⲡ ⲉⲧ ⲛⲁⲛⲟⲩ ϥ · ⲛ ⲓⲙ ⲡ ⲉⲧ ⲛⲁ ϫⲱϩ︤ⲙ︥ ⲏ ⲛ ϥ ⲥⲱⲱϥ · ⲛ ⲛ ⲇⲓⲕⲁⲓⲱⲙⲁ ⲙ ⲡ ϫⲟⲉⲓⲥ · ⲙⲡⲉ ϥ ⲣ ϣⲟⲣⲡ ⲛ ϫⲁϩⲙ ⲉϥ ⲁⲩⲱ ⲛ ⲥⲱⲱϥ · ⲛ ⲛⲉϥ ϩⲃⲏⲩⲉ ⲙ ⲙⲛ ϣ ϭⲟⲙ ⲉ ⲧⲣ ⲁ ϫⲉ ⲟⲩ ϣⲁϫⲉ ⲉ ⲓ ⲛⲁ ϯ ⲗⲟⲅⲟⲥ ⲁⲛ ϩⲁⲣⲟ ϥ ⲉ ⲧⲃⲉ ⲡⲁⲓ ϯ ϫⲱ ⲙ ⲙⲟ ⲥ ⲛⲏ ⲧⲛ · ϫⲉ ⲟⲩⲛ̄ ⲣⲱⲙⲉ · ⲉ ϥ ⲱϣ · ⲛ ⲛⲉ ⲅⲣⲁⲫⲏ · ⲏ ⲉ ϥ ⲯⲁⲗⲗⲉⲓ · ⲉ ⲩ ϣⲁϫⲉ ⲉⲣⲟ ϥ ϩⲛ ⲧ ⲡⲉ · ϫⲉ ⲡ ϣⲟⲩⲧⲙ ⲣⲱ ϥ · ⲟ ⲩⲛ ⲣⲱⲙⲉ · ⲉ ϥ ϩⲛ ⲛ̄ ⲧⲟⲡⲟⲥ ⲉⲧ ⲟⲩⲁⲁⲃ ⲉ ϥ ϭⲟⲟⲗⲉ ⲇⲉ ⲟⲛ ⲙ ⲡ ⲣⲁⲛ ⲉⲧ ⲧⲁⲉⲓⲏⲩ ⲉ ⲩ ϣⲁϫⲉ ⲇⲉ ⲉⲣⲟ ϥ ϩⲛ ⲙ ⲡⲏⲩⲉ ϫⲉ ⲡ ϫⲁϫⲉ ⲛ ⲛ ⲏⲓ ⲙ̄ ⲡ ⲛⲟⲩⲧⲉ · ⲁⲩⲱ ⲡ ϣⲟⲩ ⲡⲱϩ ⲙ ⲡⲉ ⲥⲭⲏⲙⲁ ⲉⲧ ϩⲓⲱⲱ ϥ ⲟ ⲩⲛ ⲣⲱⲙⲉ ⲉ ϥ ⲛⲁ ⲉϫⲙ ⲡⲉ ⲑⲩⲥⲓⲁⲥⲧⲏ ⲣⲓⲟⲛ · ⲁⲩⲱ ⲉ ϥ ϫⲓ ⲉⲃⲟⲗ ϩⲙ ⲡ ⲥⲱⲙⲁ ⲙⲛ ⲡⲉ ⲥⲛⲟϥ ⲙ ⲡ ϫⲟⲉⲓⲥ · ⲉ ⲩ ϣⲁϫⲉ ⲉⲣⲟ ϥ ϩⲛ ⲧ ⲡⲉ · ϫⲉ ⲡ ϣⲟⲩ ϣⲱⲱⲧ ⲉⲃⲟⲗ ⲛ ⲛⲉϥ ϭⲓϫ ⲙⲛ ⲛⲉϥ ⲟⲩⲉⲣⲏⲧⲉ ⲟ ⲩⲛ ⲣⲱⲙⲉ ⲟⲩⲛ ⲥϩⲓ ⲙⲉ ⲉ ⲩ ⲙⲉⲉⲩⲉ ⲉⲣⲟ ⲟⲩ ϩ ⲓ̈ϫ︤ⲙ︥ ⲡ ⲕⲁϩ · ϫⲉ ϩⲉⲛ ⲟⲩⲟⲉⲓⲛ ⲛⲉ ϩⲛ ⲧⲃⲃⲟ ⲛⲓⲙ · ⲉ ⲩ ϣⲁ ϫⲉ ⲉⲣⲟ ⲟⲩ ϩⲛ ⲧ ⲡⲉ ϫⲉ ⲉⲓⲥ ϩⲉⲛ ⲁⲕⲁⲑⲁⲣ ⲧⲟⲥ ϩⲛ ϩⲱⲃ ⲛⲓⲙ · ⲟ ⲩⲛ ⲟⲩ ϩⲁⲡ · ⲛⲁ ϣⲱ ⲡⲉ ⲡⲁⲛⲧⲱⲥ ϩⲛ ⲧ ⲙⲏⲏⲧⲉ ⲛ̄ ⲛ ⲉⲧ ⲥⲱⲧⲙ ⲉ ⲛⲉⲓ ϣⲁϫⲉ ⲉ ⲩ ⲁϣ ⲁϩⲟⲙ · ⲁⲩⲱ ⲉ ⲩ ⲣⲓⲙⲉ · ⲙⲛ ⲧ ⲙⲏ ⲏⲧⲉ ⲛ ⲛ ⲉⲧ ⲥⲱⲧⲙ ⲉⲣⲟ ⲟⲩ ⲉ ⲩ ⲕⲱⲙϣ ⲁⲩⲱ ⲉ ⲩ ⲕⲣⲙⲣ︤ⲙ︥ ⲉϣⲱⲡⲉ ⲣⲱ ⲉ ⲩ ⲧⲙ̄ ⲙⲉⲥⲧⲉ ⲡ ⲉⲧ ϫⲡⲓⲟ ⲙⲙⲟ ⲟⲩ · ⲉ ⲣⲉ ⲡⲉⲓ ⲣⲁⲛ · ⲁⲩⲱ ⲡⲉⲓ ⲥⲭⲏⲙⲁ · ⲛⲁ ⲣ ⲟⲩ ⲛⲁ ⲛ · ⲉ ⲛ ϩⲛ ⲛⲉⲓ ϩⲃⲏⲩⲉ · ⲉⲧⲉ ⲛ ⲥⲉ ⲥⲙⲟⲛⲧ ⲁⲛ · ⲡ ϣⲁϫⲉ ⲛⲧⲁ ⲡⲉ ⲡⲣⲟ ⲫⲏⲧⲏⲥ ϫⲟⲟ ϥ ⲡ ⲉ ⲧ ⲛ ⲛⲁ ⲣ ⲣⲙ ⲙ ⲁⲟ ⲛ ϩⲏⲧ ϥ · ⲡⲁⲓ ϫⲉ ⲡ ⲣⲙ ⲣⲁϣ ⲙⲁⲣⲉ ϥ ϣⲱ ⲡⲉ ⲛ̄ ⲣⲉϥ ⲙⲓϣⲉ ⲡ ⲉⲧⲉ ⲙⲛ ϭⲟⲙ ⲙ̄ ⲙⲟ ϥ ⲙⲁⲣⲉ ϥ ϫⲟⲟ ⲥ ϫⲉ ϯ ϭⲙϭⲟⲙ · ⲁⲛⲟⲕ ⲡ ⲣⲙ ⲣⲁϣ ⲙⲁⲣⲉ ϥ ϣⲱⲡⲉ ⲛ̄ ⲣⲉϥ ⲙⲓ̄ ϣⲉ ⲙⲛ ⲛⲓⲙ · ⲏ ⲙⲁ ⲣⲉ ϥ ϭⲙϭⲟⲙ ϩⲛ ⲟⲩ · ⲙ ⲁⲣⲉ ϥ ⲙⲓϣⲉ ⲉϫⲛ ⲧ ⲙⲉ · ⲁⲩⲱ ⲉϫⲛ ⲛ ϩⲁⲡ ⲙ̄ ⲡ ⲛⲟⲩⲧⲉ · ⲙⲁⲣⲉ ϥ ⲙⲓϣⲉ ⲙⲛ ⲡ ⲛⲟⲃⲉ ⲙ ⲁⲣⲉ ϥ ϭⲙϭⲟⲙ · ⲛ̄ ϯ ⲟⲩ ⲃⲉ ⲡ ⲉⲟⲟⲩ · ⲉⲧ ϣⲟⲩⲉⲓⲧ ⲙⲛ ⲑ ⲩⲡⲟⲕⲣⲓⲥⲓⲥ ⲁⲩⲱ ⲧ ⲙⲛⲧ ⲣⲉϥ ϫⲓ̈ ϩⲟ · ⲙⲛ ⲡ ϣⲓⲡⲉ ⲛ ⲛ ⲣⲱⲙⲉ · ⲛ ϩⲟⲩⲟ ⲇⲉ ⲛ ⲣⲙ ⲙ ⲁⲟ · ⲛ ⲣⲉϥ ϫⲓ ⲛ ϭⲟⲛⲥ · ⲁⲩⲱ ⲛ ⲁⲧ ⲛⲟⲩⲧⲉ ⲛ̄ ϩⲉⲗⲗⲏⲛ ⲡ ⲉⲧ ⲉⲓⲣⲉ ⲛ ϩⲧⲏ ϥ ⲁⲛ ⲉϫⲛ ⲛⲉϥ ⲛⲟⲃⲉ · ⲉ ϥ ⲥⲱⲧⲙ ⲉ ⲛⲉⲓ ϣⲁϫⲉ ⲡⲁⲓ ⲡⲉ ⲡ ⲣⲱⲙⲉ ⲉⲧ ⲉⲓⲣⲉ · ⲁⲛ · ⲙ ⲡ ⲙⲉ ⲉⲩⲉ ⲛ ⲧⲉϥ ϩⲁⲏ · ⲁⲩⲱ ⲡ ⲛⲁⲩ ⲛ ⲧⲉϥ ⲁⲛⲁⲅⲕⲏ ⲡ ⲉⲧ ϭⲛ ⲁⲣⲓⲕⲉ ⲉ ⲡ ⲉⲧ ϫⲱ ⲛ ⲛⲁⲓ · ⲡⲁⲓ ⲡⲉ ⲡ ⲣⲱⲙⲉ ⲛⲧ ⲁ ⲧ ⲕⲁ ⲕ ⲓⲁ · ⲙ︤ⲛ︥ ⲧ ⲙⲛⲧ ϣⲁϥⲧⲉ ϩⲱⲃⲥ ⲉ ⲃⲟⲗ ⲉϫⲛ ⲛⲉϥ ⲙⲉ ⲉⲩⲉ ⲛϩⲏⲧ · ⲛ ⲑ ⲉ ⲉⲧ ⲥⲏϩ ϩ ⲱⲃ ⲛⲓⲙ ⲉⲧ ⲛ ϯ ϩⲏⲩ ⲁⲛ ⲉⲣⲟ ⲟⲩ ⲙ ⲡ ⲛⲁⲩ · ⲛ ⲧⲉⲛ ⲁⲛⲁⲅ ⲕⲏ · ϩⲉⲛ ⲟⲥⲉ ⲛⲉ · ⲛ̄ ⲧⲉⲛ ⲯⲩⲭⲏ · ⲛ ⲧ ⲁ ⲩ ⲣ̄ ϩⲟⲩⲉ ⲥⲁⲃⲉ ϩ︤ⲛ︥ ⲟⲩ · ⲛϭⲓ ⲛ ⲉⲛⲧ ⲁ ⲩ ⲉⲓ · ⲛ ⲟⲩ ⲛⲟϭ ⲛ ⲟⲩⲉ ϣⲁ ⲡⲉⲓ ⲙⲁ ⲉⲧⲃⲉ ϣⲓⲛⲉ · ⲏ ⲉⲧⲃⲉ ϫⲓ ϩⲁⲡ · ⲉϫⲛ ϩⲉⲛ ϩⲛⲁ ⲁⲩ ⲉ ⲁ ⲩ ϥⲓⲧ ⲟⲩ · ⲛ ϫⲓ ⲟⲩⲉ ⲟ ⲩ ⲣⲱⲙⲉ ⲉ ⲡⲉϥ ϩⲱⲃ ⲡⲉ · ⲉⲛ ϩⲉⲛ ϫⲏ · ⲉ ⲃⲟⲗ ϩ︤ⲛ︥ ⲛ ⲃⲁⲗ · ⲛ ⲛ ⲣⲱⲙⲉ ⲉ ⲩ ⲧⲁⲕⲟ ⲙ ⲡⲉⲩ ⲟⲩⲟⲉⲓⲛ · ⲛ ⲁϣ ⲛ ϩⲉ · ⲟⲩ ⲙⲛⲧ ⲥⲟϭ ⲛⲁ ϥ ⲁⲛ ⲧⲉ · ⲉϥ ϣⲁⲛ ⲛ · ⲛ̄ ϫⲏ ⲉⲃⲟⲗ ⲛ ϥ ⲕⲁ ⲛ ⲥⲟⲓ ⲛ̄ϩⲏ ⲧ ⲟⲩ ⲉ ⲓ ϫⲱ ⲙ ⲡⲁⲓ ϫⲉ ⲉϣ ϫⲉ · ⲉ ⲓ ⲙ ⲡⲉⲓ ⲙⲁ ⲉ ⲓ ⲟⲩⲱⲛϩ ⲉⲃⲟⲗ ⲛ̄ ϩⲉⲛ ⲣⲱⲙⲉ · ϫⲉ ⲁ ⲩ ϥⲓ ϩⲛ ϩⲛⲁⲁⲩ ⲛ̄ ϫⲓ ⲟⲩⲉ · ⲏ ⲉ ⲓ ϯ ϩⲁⲡ ⲉⲣⲟ ⲟⲩ . ⲉⲧⲃⲉ ⲟⲩ ⲛ̄ ϯ ⲛⲁ ⲟⲩⲟⲛϩ ⲟⲩ ⲁⲛ ⲉⲃⲟⲗ ϫⲉ ⲁ ⲡ ⲛⲟⲃⲉ ϥⲓⲧ ⲟⲩ ⲛ ϫⲓⲟⲩⲉ · ⲁⲩⲱ ⲛ̄ ⲧ ⲁ ϯ ϩⲁⲡ · ⲉⲣⲟ ⲟⲩ · ⲛ ⲧ ⲁ ⲧⲥⲁⲃⲟ ⲟⲩ ⲉ · ⲉⲛ ⲧⲟ ⲡⲟⲥ ⲛⲧ ⲁ ⲡ ϫⲁϫⲉ ϩⲟⲡ ⲟⲩ ⲙ̄ⲙⲁⲩ ⲉⲧⲉ ⲛ ϫⲱϩⲙ ⲛⲉ ⲙⲛ ⲛ̄ ⲥⲱⲱϥ ⲙⲛ ⲛⲟⲃⲉ ⲛⲓⲙ · ⲡ ϩⲁⲡ ⲙ ⲡⲉⲓ ⲧⲟⲡⲟⲥ ⲡⲉ ⲧⲣⲉ ⲛ ϯ ϩⲏⲩ · ⲛ ⲧⲉⲛ ⲯⲩⲭⲏ ⲉⲧⲉ ⲙ ⲡ ⲕⲟⲥⲙⲟⲥ ⲧⲏⲣ ϥ ⲙⲡϣⲁ ⲙⲙⲟ ⲥ ⲁⲛ ⲙ ⲡⲣⲧⲣⲉ ⲣⲱⲙⲉ ⲉⲓ ⲛⲁ ⲓ ⲉⲧⲃⲉ ϩⲱⲃ · ⲛ ϯ ⲙⲓ̈ⲛⲉ · ⲁⲛⲟⲕ · ⲟⲩ ϯ ⲙⲓⲛⲉ ⲁⲛ ⲉ ϣϫⲉ ⲟⲩⲛ ⲣⲱⲙⲉ ⲉ ⲧⲉⲧⲛ ⲥⲟⲟⲩⲛ ⲉⲣⲟ ϥ · ϫⲉ ϥ ⲉⲓⲙⲉ · ⲉ ⲛ ⲉ ⲧⲉ ⲧⲛ ϣⲓⲛⲉ ⲛⲥⲱ ⲟⲩ ⲛ ⲑ ⲉ ⲛ ⲛⲉ ⲡⲣⲟⲫⲏ ⲧⲏⲥ ⲙ︤ⲛ︥ ⲛ ⲁⲡⲟⲥⲧⲟ ⲗ ⲟⲥ ⲃⲱⲕ ϣⲁ ⲛ ⲉ ⲧ ⲙⲙⲁⲩ · ⲁⲗⲗⲁ ⲉϣⲱⲡⲉ ⲁ ⲩ ⲥⲟⲩⲱ ⲛ ⲟⲩ ⲙⲁⲩⲁⲁ ⲩ · ϫⲉ ⲉ ⲩ ⲛⲁ ⲥⲟⲩⲛ · ⲛ ⲉ ⲧⲉⲧ ⲛⲁ ⲃⲱⲕ ⲛⲁ ⲩ ⲉⲧ ⲃⲏⲏⲧ ⲟⲩ · ⲉ ⲙⲉ ⲧⲉⲧⲛ ⲃⲱⲕ ⲣⲱ ⲉⲣⲁⲧ ⲟⲩ · ⲛ ⲛ ⲉ ⲧⲉⲧ ⲛⲁ ϭⲛ ⲟⲩ ⲛⲁ · ⲛⲛⲁ ϩⲣⲙ ⲡ ⲛⲟⲩⲧⲉ ⲉⲧ ⲃⲏⲏⲧ ⲟⲩ · ⲡ ⲕⲟⲥⲙⲟⲥ ⲁⲛ · ⲛⲉ ⲥⲛⲏⲩ ⲡ ⲉⲛⲧ ⲁ ϥ ⲙⲁϩ ⲛ ⲙ ⲡⲗⲁⲛⲏ ⲁⲗⲗⲁ ⲁⲛⲟⲛ ⲡ ⲉⲛ ⲧ ⲁ ⲛ ⲙⲁϩ ϥ ⲉ ⲧⲃⲉ ⲡⲁⲓ ⲡ ⲕⲁⲓⲣⲟⲥ ⲡⲉ ⲛ ⲣ ⲥⲁⲃⲉ · ⲙⲡⲣ ⲧⲣⲉ ⲗⲁⲁⲩ ⲥⲱⲃⲉ ⲙ ⲙⲱ ⲧⲛ · ϫⲉ ⲛⲁϣⲉ ⲛ ⲣⲱⲙⲉ ⲙ ⲡⲗⲁ ⲛⲟⲥ ⲉ ⲩ ⲥⲱⲃⲉ ⲛ ϩⲁϩ ϩ︤ⲛ︥ ⲛⲉⲓ̄ ϩⲃⲏⲩⲉ ⲙⲙⲛ ⲣⲱⲙⲉ · ⲉ ϥ ⲣ ϩⲟⲧⲉ ϩⲏⲧ ϥ ⲙ̄ ⲡ ⲛⲟⲩⲧⲉ ⲛⲁ ϫⲉ ⲛ ϣⲁϫⲉ ⲛ ⲧⲉⲓ ϩⲉ ⲕⲁⲛ ⲉ ⲩ ⲥⲟⲟⲩⲛ · ⲛⲁ ⲙⲉ ⲡ ⲛⲟϭ ⲙ̄ ⲡ ⲣⲟⲫⲏⲧⲏⲥ ⲙⲱ ⲩⲥⲏⲥ ϥ ϩⲛ ⲧ ⲙⲏ ⲏⲧⲉ ⲙ̄ ⲡ ϭⲟⲥⲙ · ⲙⲛ ⲧⲉ ⲕⲗⲟⲟⲗⲉ · ⲡ ⲛⲟⲩ ⲧⲉ ϣⲁϫⲉ ⲛⲙⲙⲁ ϥ ϩⲱⲥⲧⲉ ⲉ ⲧⲙ ⲧⲣⲉ ⲗⲁⲁⲩ ⲛ̄ ϩⲱⲃ ϣⲱ ⲡⲉ ⲉ ϥ ϩⲏⲡ ⲉⲣⲟ ϥ ⲁⲩⲱ ⲙ̄ⲡⲉ ϥ ϫⲉ ϣⲁ ϫⲉ ⲉⲛⲉϩ ⲛ ⲧⲉⲓ ϩⲉ ⲟⲩⲇⲉ ⲛ ⲕⲉ ⲡ ⲉⲧ ⲟⲩ ⲁⲁⲃ ⲧⲏⲣ ⲟⲩ · ϫⲉ ⲃⲱⲕ ⲉ ⲧⲱⲛ · ⲧⲉⲧ ⲛⲁ ϭⲛ ϩⲉⲛ ϩⲛⲁⲁⲩ · ⲉ ⲁ ⲩ ϥⲓ ⲧ ⲟⲩ ⲛ ϫⲓⲟⲩⲉ ⲏ ϫⲉ ⲛⲓⲙ ⲡ ⲉⲛⲧ ⲁ ϥ ϥⲓ ⲧ ⲟⲩ · ⲛ ⲑ ⲉ ⲛ̄ ⲛ ⲉⲧ ⲁⲡⲁ ⲧⲁ · ⲛ̄ ϩⲁϩ ⲧⲉⲛⲟⲩ · ⲛ̄ ⲥⲉ ⲥⲟⲟⲩⲛ · ⲁⲛ ⲉ ⲗⲁⲁⲩ · ⲁ ⲗⲗⲁ ⲛ̄ⲧ ⲁ ⲩ ϫⲟⲟ ⲥ ϫⲉ ϩⲱⲃ ⲛⲓⲙ · ⲉ ⲩ ⲛⲁ · ⲣ ⲙⲉ · ϩⲓⲧⲛ ⲧ ⲧⲁⲡⲣⲟ ⲙ ⲙⲛⲧⲣⲉ ⲥⲛⲁⲩ ⲏ̄ ϣⲟⲙⲛⲧ · ⲏ ⲛ̄ ⲥⲉ ϭⲛ ⲛ ϫⲓⲟⲩⲉ ⲛ̄ⲥⲁ ⲛ ⲉⲛⲧ ⲁ ⲩ ϥⲓⲧ ⲟⲩ ⲑ ⲁⲏ · ⲛ ⲁⲛⲇⲓⲗⲟⲅⲓ̈ⲁ ⲛⲓⲙ ⲛ̄ⲧ ⲁ ϥ ϫⲟⲟ ⲥ · ϫⲉ ⲟⲩ ⲁⲛⲁϣ · ⲛⲧⲉ ⲡ ⲛⲟⲩⲧⲉ ⲡ ⲉⲧ ⲛⲁ ϣ ⲱⲡⲉ ⲛ ⲧⲉⲩ ⲙⲏⲏ̄ⲧⲉ ⲉ ϣϫⲉ ⲁ ⲥⲁⲙⲟⲩⲏⲗ ϫⲟⲟ ⲥ ⲛ ⲥⲁⲟⲩⲗ · ϫⲉ ⲁ ⲩ ϭⲛ ⲛ ⲉⲟⲟⲩ · ⲁϩⲣⲟ ϥ ϩⲱⲱ ϥ ⲡⲉⲓ ϩⲱⲃ ⲙⲛ ⲛ ⲉⲧ ⲛ ϫⲱ ⲙⲙⲟ ⲟⲩ · ⲧ ⲱ ⲉ ⲧⲱ ⲛ̄ ϫⲟⲟ ⲥ ϫⲉ ⲛⲓⲙ ⲡ ⲉⲛⲧ ⲁ ϥ ϥⲓ̈ ϩⲉⲛ ϩⲛⲁⲁⲩ ⲛ ϫⲓ ⲟⲩⲉ · ⲙⲛ ϫⲟⲟ ⲥ ϫⲉ ⲁ ⲩ ϭⲛⲧ ⲟⲩ · ⲟⲩ ⲉⲧ ϫⲟⲟ ⲥ ⲁⲛ ϫⲉ ⲁ ⲩ ϭⲛ ⲧ ⲟⲩ ⲟⲩ ϩⲱⲃ ⲛ ⲉⲓ ⲣⲏⲛⲏ · ⲟⲩ ⲉⲧ ϫⲟⲟ ⲥ ϫⲉ ⲉⲓⲥ ⲛⲉ ⲧⲱⲛ · ⲏ ϫⲉ ⲛⲓⲙ ⲡ ⲉⲛⲧ ⲁ ϥ ϥⲓ ⲧ ⲟⲩ ⲛ ⲑ ⲉ ⲧⲉⲛⲟⲩ · ⲛ̄ ⲛ ⲉⲧ ϩⲃⲟⲣⲃⲣ ⲙⲙⲱ ⲧⲛ̄ ⲉ ϩⲉⲛ ⲙⲛⲧ ϫⲁϫⲉ ⲙⲛ ϩⲉⲛ ⲕⲉ ϩⲓⲥⲉ · ⲉ ⲧⲉⲧⲛ ⲃⲟⲗⲃⲗ ϩ︤ⲛ︥ ⲛ ⲏⲓ ⲛ̄ ⲛ ⲉⲛⲧ ⲁ ⲩ ϫⲟⲟ ⲥ ⲛⲏ ⲧⲛ · ϫⲉ ⲛⲧⲟⲟⲩ · ⲡ ⲉⲛⲧ ⲁ ⲩ ϥⲓⲧ ⲟⲩ ⲉ ⲙⲙⲉ ⲧⲉⲧ︤ⲛ︥ ϯ ϩⲏⲩ ⲗⲁⲁⲩ ⲛⲥⲁ ϭⲟⲗ ϩⲓ ⲙⲓ̈ϣⲉ ϩⲓ ⲙⲟⲥⲧⲉ ⲉϩⲟⲩⲛ ⲉ ⲛⲉⲛ ⲉⲣⲏⲩ ⲉ ⲃⲟⲗ ⲇⲉ · ϫⲉ ⲁ ⲛ ϫⲉ ⲡ ⲣⲱϣⲉ · ⲁⲩⲱ ⲁ ⲛ ⲥⲱⲧⲙ ⲉ ⲡ ⲣⲱ ϣⲉ ⲉ ⲓ ⲛⲁ ϩⲱ ⲉ ⲛⲁⲓ̈ ⲡ ⲛⲟⲩⲧⲉ ⲙ ⲙⲛⲧ ϣⲁⲛ ϩⲧⲏ ϥ ⲛⲓⲙ ⲉ ϥ ⲛⲁ ⲁⲁ ⲛ ⲛ ⲛ ⲙⲡϣⲁ ⲙ ⲡⲉⲓ ϩⲱⲃ ⲥⲛⲁⲩ ⲧⲁⲣ ⲛ ⲙⲉⲧⲉⲭⲉ · ⲙ ⲡ ⲧⲏⲣ ϥ · ⲉⲧⲉ ⲛⲁⲓ ⲛⲉ ⲛ ϥ ϩⲁⲣⲉϩ ⲉ ⲛ ⲁⲧ ⲛⲟⲃⲉ · ⲉⲧ ϩⲙ ⲡⲉϥ ⲗⲁⲟⲥ · ⲁⲩⲱ ⲛ ϥ ⲥⲟⲟⲧ ⲛ ϩⲱⲱ ⲛ ⲛ ⲣⲉϥ ⲣ̄ ⲛⲟⲃⲉ ⲉⲃⲟⲗ ϩⲛ̄ ⲁⲛⲟⲙⲓⲁ ⲛⲓ̈ⲙ ⲛ ϥ ⲧⲙ ϩⲉⲡ ⲡⲉϥ ϩⲟ ⲉⲣⲟ ⲛ ϫⲓⲛ ⲙ̄ ⲡ ⲟⲟⲩ · ϫⲓⲛ ⲙ ⲡⲉ ϩⲟⲟⲩ · ⲛⲧ ⲁ ⲛ ⲕⲁⲁ ⲥ ϩⲙ ⲡⲉⲛ ϩⲏⲧ · ⲉ ϩⲁ ⲣⲉϩ ⲉ ⲛⲉϥ ϣⲁϫⲉ ϫⲉ ⲉ ⲛ ⲛⲁ ⲥⲱⲧⲙ ϩⲱⲱ ⲛ · ⲉ ⲡⲉⲓ ⲧⲱⲧ · ⲛϩⲏⲧ · ⲉⲃⲟⲗ ϩⲓⲧⲛ ⲧⲉⲓ ⲥⲙⲏ · ⲛ ⲑ ⲉ ⲛ ⲛⲁⲓ · ⲙ ⲡⲉⲓ ⲟⲩ ⲟⲉⲓϣ · ϫⲉ ϯ ⲛⲁ ϫⲓ ⲧⲏⲩⲧ︤ⲛ︥ ⲉⲃⲟⲗ ϩ︤ⲛ︥ ⲛ ϩⲉⲑⲛⲟⲥ · ⲁⲩⲱ ⲛ ⲧⲁ ⲥⲉⲩϩ ⲧⲏⲩⲧ︤ⲛ︥ ⲉⲃⲟⲗ ϩⲙ ⲡ ⲕⲁϩ ⲧⲏ ⲣ ϥ · ⲛ ⲧⲁ ϫⲓ ⲧⲏⲩ ⲧⲛ ⲉϩⲟⲩⲛ ⲉ ⲡⲉⲧⲛ ⲕⲁϩ · ⲛ ⲧⲁ ⲛⲟⲩϫⲕ ⲉⲃⲟⲗ ⲉϫⲛ ⲧⲏⲩⲧ︤ⲛ︥ ⲛ ⲟⲩ ⲙⲟⲟⲩ ⲉ ϥ ⲥⲟⲧ︤ⲡ︥ ⲉⲧⲉ ⲡ ⲗⲟⲅⲟⲥ ⲡⲉ ⲉⲧ ϫⲏⲕ ⲉⲃⲟⲗ ⲛ ⲛⲉ ⲅⲣⲁⲫⲏ · ⲛ ⲧⲉⲧⲛ ⲕⲁⲑⲁⲣⲓⲍⲉ ⲉⲃⲟⲗ ϩⲛ ⲛⲉⲧⲛ ⲁⲕⲁⲑⲁⲣⲥⲓⲁ ⲧⲏⲣ ⲟⲩ ⲁⲩⲱ ⲉⲃⲟⲗ ϩⲛ ⲛⲉⲧⲛ ⲉⲓⲇⲱ ⲗⲟⲛ ⲧⲏⲣ ⲟⲩ · ⲛ ⲧⲁ ⲧⲃⲃⲉ ⲧⲏⲩⲧ︤ⲛ︥ ⲁ ⲩⲱ ⲟⲛ ϫⲉ ϯ ⲥⲙⲓⲛⲉ ⲛⲙⲙⲁ ⲩ ⲛ ⲟⲩ ⲇⲓ ⲁⲑⲏⲕⲏ ⲛ ⲉⲓⲣⲏⲛⲏ ⲛⲧⲉ ⲟⲩ ⲇⲓⲁⲑⲏⲕⲏ ϣⲱⲡⲉ ⲛⲁ ⲩ · ⲛ ⲧⲁ ⲧⲁⲁ ⲩ · ⲁⲩⲱ ⲛ̄ ⲧⲁ ⲧⲁϣⲟ ⲟⲩ · ⲛⲧ ⲁ ⲕⲱ ⲙ ⲡⲁ ⲧⲃⲃⲟ ϩⲛ ⲧⲉⲩ ⲙⲏⲏⲧⲉ ϣⲁ ⲉⲛⲉϩ ⲛⲧⲉ ⲧⲁ ⲥⲕⲩⲛⲏ ϣⲱⲡⲉ ϩⲓϫⲱ ⲟⲩ ⲁ ⲩⲱ ⲟⲛ ϫⲉ ϯ ⲛⲁ ⲕⲧⲟ · ⲛ ⲧ ⲁⲓⲭⲙⲁⲗⲱ ⲥⲓⲁ ⲛ ⲓⲁⲕⲱⲃ · ⲁⲩⲱ ϯ ⲛⲁ · ⲛⲁ · ⲙ ⲡ ⲏⲓ ⲧⲏ ⲣ ϥ ⲙ ⲡ ⲓⲥⲣⲁⲏⲗ ⲁ ⲩⲱ ⲟⲛ · ϫⲉ ϯ ⲛⲁ ⲕⲁ ⲁ ⲩ · ⲁⲛ ϭⲉ · ϫⲓⲛ ⲡⲉⲓ ⲛⲁⲩ · ⲙ ⲡ ⲙⲁ ⲉⲧ ⲙ ⲙⲁⲩ ⲉ ϥ ϣⲁϫⲉ ⲉ ⲡ ⲕⲁϩ ⲛ ⲛⲉⲩ ϫⲁϫⲉ · ⲁⲩⲱ ⲛ ϯ ⲛⲁ ϩⲉⲡ ⲡⲁ ϩⲟ · ⲁⲛ ⲉⲣⲟ ⲟⲩ · ϫⲉ ⲁ ⲓ ⲡⲱϩⲧ ⲙ ⲡⲁ ⲡ︤ⲛ︦ⲁ︥ ⲉϫⲙ ⲡ ⲏⲓ ⲙ̄ ⲡ ⲓⲏ︤ⲗ︥ ⲡⲉϫⲉ ⲁⲇⲱ ⲛⲁⲓ ⲡ ϫⲟⲉⲓⲥ ⲛ ⲧ ⲁ ⲓ ϫⲉ ⲛⲁⲓ ⲉ ⲓ̄ ⲥⲟⲟⲩⲛ ϫⲉ ⲡⲉⲧⲛ ⲟⲩⲱϣ ⲡⲉ ⲥⲱⲧ︤ⲙ︥ ⲉⲣⲟ ⲟⲩ · ⲙⲁⲗⲗⲟⲛ ⲇⲉ ϯ ⲉⲓⲣⲉ ⲙ ⲡ ⲙⲉⲉⲩⲉ · ⲛ̄ ⲑ ⲉ ⲛⲧ ⲁ ⲓ ⲛⲁⲩ · ⲉ ⲛⲉⲧⲛ ⲣⲙⲉⲓⲟⲟⲩⲉ ⲉ ⲩ ϣⲟⲩⲟ ⲉϫ︤ⲛ︥ ⲛⲉⲧⲛ ⲟⲩⲟⲟϭⲉ ϩⲙ ⲡ ⲧⲣⲉ ⲡⲉⲓ ⲉⲗⲁ ⲭⲓⲥⲧⲟⲥ ⲛ ⲣⲱⲙⲉ · ϫⲟⲟ ⲥ ⲛ̄ ⲧⲉⲓ ϩⲉ · ϫⲉ ⲛⲉ ⲉ ϣⲁ ⲛ ⲧⲁⲗⲟ ⲉϩⲣⲁⲓ ⲉϫⲛ ⲧ ⲕⲁⲑⲉⲇⲣⲁ · ⲏ ⲡⲉ ⲑⲣⲟⲛⲟⲥ · ⲉ ⲱϣ ⲉ ⲛ ⲉⲧ ⲥⲱⲧⲙ ⲉ ⲡ ϣⲁϫⲉ ⲙ ⲡ ⲛⲟⲩⲧⲉ · ϩⲛ ⲛⲉϥ ⲉⲕⲕⲗⲏ ⲥⲓⲁ · ϫⲛ ⲙⲙⲟ ⲛ ⲉ ϣⲁ ⲛ ⲃⲱⲕ ⲉϩⲣⲁⲓ ⲉ ϩⲉⲛ ⲫⲱⲥⲥⲁ ⲁ ⲩⲱ ⲟⲛ · ϫⲉ ⲟⲩ ⲧⲉ ⲧ ⲙⲛⲧ ⲣⲙ ⲛ ϩⲏⲧ ⲛ ⲟⲩ ϣⲱⲥ · ⲉϥ ϣⲁⲛ ⲥⲉⲕ ⲙⲟⲟⲩ ⲉϩⲣⲁⲓ̈ ⲛ ϥ ⲧⲥⲟ · ⲛ ⲟⲩ ⲟϩⲉ ⲛ ⲉⲥⲟⲟⲩ · ⲛ ϥ ⲧⲙ ⲥⲟ ⲇⲉ ⲛ̄ⲧⲟϥ ⲛ ⲟⲩ ϩⲓⲁⲓⲃⲉ · ⲉ ⲧⲱϥ ⲧⲉ · ⲏ ⲛ̄ⲧⲟϥ ⲟⲩⲁ · ⲉ ⲁ ϥ ϫⲉⲣⲟ · ⲛ ⲟⲩ ⲁϣⲏ ⲛ ϩⲏⲃⲥ ϩⲙ ⲡ ⲏⲓ ⲛ ϩⲉⲛ ⲕⲟⲟⲩⲉ ⲛ ϥ ⲧⲙ ϫⲉⲣⲉ ⲡⲱϥ ⲇⲉ ⲛⲧⲟϥ ϩⲙ ⲡⲉϥ ⲧⲁⲙⲓⲟⲛ ⲁ ⲩⲱ ⲉⲃⲟⲗ ϫⲉ ⲛⲧⲉⲧ︤ⲛ︥ ϩⲉⲛ ⲥⲟⲫⲟⲥ ⲉ ⲁ ⲧⲉⲧⲛ ⲉⲓⲙⲉ
ⲧ ⲁⲓ̈ ⲧⲉ ⲑ ⲉ ⲛ̄ⲧ ⲁ ϥ ⲁⲛⲉⲭⲉ⳿ ϩ︤ⲙ︥ ⲡ ⲧⲣⲉ ϥ ϣⲁϫⲉ ⲛ̄ⲙ̄ⲙⲁ ⲩ ϫⲉ ⲉⲧⲃⲉ ⲟ᷍ⲩ ⲁ ⲧⲉⲧ︤ⲛ︥ ⲟⲩⲱⲙ ⲉⲃⲟⲗ ϩ︤ⲙ︥ ⲡ ϣⲏⲛ ⲡⲁⲓ̈ ⲛ̄ⲧ ⲁ ⲓ̈ ϫⲟ ⲟ ⲥ ⲉⲧⲃⲏⲏⲧ︤ ϥ︥ ⲙⲁⲩⲁⲁ ϥ⳿ ⲉ ⲧ︤ⲙ︥ ⲟⲩⲱⲙ⳿ ⲉⲃⲟⲗ ⲛ̄ϩⲏⲧ︤ ϥ︥ · ⲉⲩϩⲁ⳿ ⲙⲉⲛ⳿ ϫⲉ ⲡ ϩⲟϥ ⲡ ⲉⲛⲧ ⲁ ϥ ⲣ ϩⲁⲗ ⲙ̄ⲙⲟ ⲓ̈ ⲁ ⲓ̈ ⲟⲩⲱⲙ ⲁⲇⲁⲙ ⲇⲉ ϫⲉ ⲧ̣ ⲉ ⲥϩⲓⲙⲉ ⲛ̄ⲧ ⲁ ⲕ ⲧⲁⲁ ⲥ ⲛ︤ⲙ︥ⲙⲁ ⲓ̈ ⲛ̄ⲧⲟⲥ ⲧ ⲉⲛ ⲧ ⲁ ⲥ ϯ ⲛⲁ ⲓ̈ ⲉⲃⲟⲗ ϩ︤ⲙ︥ ⲡ ϣⲏⲛ · ⲁ ⲓ̈ ⲟⲩⲱⲙ · ⲁⲩⲱ ⲛ̄ ⲧⲉⲓ̈ ϩⲉ ⲁ ϥ ϯ ⲥⲟ ⲉⲣⲟ ⲟⲩ . ⲡ ϩⲟϥ ⲇⲉ ⲁ ϥ ⲥϩⲟⲩⲱⲣ ϥ · ⲁ ⲛⲟⲛ ⲇⲉ ⲉ ⲛ ⲛⲁ ⲃ̣ⲱⲕ⳿ ⲉ ⲧⲱⲛ ⲛ̄ⲛⲁϩ︤ⲣ︦ⲙ︥ ⲡ ϩⲟ̂ ⲙ̄ ⲡ ⲛⲟⲩⲧⲉ ϫⲉ ⲧ︤ⲛ︥ ϫⲓ ⲛ ϭⲟ ⲛ︤ⲥ︥ . ⲧ︤ⲛ︥ ⲟ̂ ⲛ̄ ⲛⲟ ⲉⲓⲕ · ⲧ︤ⲛ︥ ⲧⲱ ⲣ︤ⲡ︥ ⲛ̄ ⲛ ⲉⲧⲉ ⲛ ⲟⲩⲛ⳿ ⲁⲛ⳿ ⲛⲉ ⲧ︤ⲛ︥ ϫⲓⲟⲩⲉ · ⲧ︤ⲛ︥ ϫⲓ ϭⲟⲗ · ⲧ︤ⲛ︥ ⲣ̂ ⲁⲛⲁϣ ⲛ̄ ⲛⲟⲩϫ ⲙ︤ⲛ︥ ⲛ̄ ⲕⲉ ⲡⲟ ⲛⲏⲣⲟⲛ ⲧⲏ ⲣ ⲟⲩ⳿ ⲉⲧ︤ ⲛ︥ ϯ ⲛ ⲟⲩ ϭ︤ⲥ︥ ⲛⲁ ϥ ⲛ̄ϩⲏ ⲧ ⲟⲩ . ⲁ ⲇⲁⲙ ⲁⲩⲱ ⲉⲩ ϩⲁ⳿ ⲁ ⲩ ⲥⲟⲩⲛ̄ ⲡ ϣⲓⲡⲉ ⲧⲁⲭⲩ ⲙ̄ ⲡⲉⲩ ⲥⲫⲁⲗ ⲙⲁ ⲛ̄ⲧ ⲁ ⲩ ⲁⲁ ϥ ⲁⲩⲱ ⲙ̄ⲡ ⲟⲩ ⲱ ⲥ︤ⲕ︥ ⲉ ⲉⲓⲙⲉ ϫⲉ ⲥⲉ ⲕⲏⲕ ⲁϩⲏⲩ ⲧⲁⲓ̈ ⲧⲉ ⲑ ⲉ ⲉⲛ ⲧ ⲁ ⲩ ⲕⲱⲧⲉ ⲛ̄ⲥⲁ ϩⲟⲃⲥ︤ ϥ︥ · ⲁⲩⲱ ⲛ̄ ⲧⲉⲓ̈ ϩⲉ ⲁ ⲩ ϫⲱⲗ︤ⲕ︥ ⲛ̄ ϩ ⲉⲛ ϭⲱⲃⲉ ⲛ̄ ⲕ︤ⲛ︥ⲧⲉ ⲁ ⲩ ⲧⲁ ⲙⲓⲟ̂ ⲙ̄ⲙⲟ ⲟⲩ ⲛⲁ ⲩ ⲛ̄ ϩⲉⲛ ⲡⲉ ⲣⲓⲍⲱⲙⲁ · ⲁ ⲩ ϣⲧⲟⲣⲧ︤ⲣ︥ ⲅⲁⲣ ⲁⲩⲱ ⲁ ⲩ ⲣ̂ ϩⲃⲁ · ⲁ ⲛⲟⲛ ⲇⲉ ⲛ ⲉⲧ ⲙⲏⲛ⳿ ⲉⲃⲟⲗ ϩ︤ⲛ︥ ⲛⲉⲩ ⲛⲟⲃⲉ ⲛ̄ ⲟⲩⲟⲉⲓϣ ⲛⲓⲙ ⲙ̄ⲡ︤ ⲛ︥ ⲥⲟⲩⲛ̄ ⲡ ϣⲓⲡⲉ ⲛ̄ ⲛⲉⲛ ⲛⲟⲃⲉ . ⲁⲩⲱ ⲙ̄ⲡ︤ ⲛ︥ ⲉⲓⲙⲉ ϫⲉ ⲧ︤ⲛ︥ ⲕⲏⲕ ⲁϩⲏⲩ ⲙ̄ ⲡ ⲉⲟⲟⲩ⳿ ⲉ ⲧⲉ ⲛⲉ ϥ ⲧⲟ̂ ϩⲓⲱⲱ ⲛ ϩⲁ ⲑ ⲏ ⲙ̄ⲡⲁⲧ︤ ⲛ︥ ⲣ̂ ⲛⲟ ⲃⲉ · ⲧⲁⲓ̈ ⲧⲉ ⲑ ⲉ ⲉⲧ︤ ϥ︥ ⲟ̂ ⲁⲛ ⲛ̄ ⲣⲟⲟⲩϣ⳿ ⲛⲁ ⲛ ⲉ ϫⲓ̂ ⲛ̄ ϩⲉⲛ ⲉⲛ ⲧⲟⲗⲏ · ⲁⲩⲱ ⲉ ⲣ̂ ϩⲉⲛ ϩⲃⲏⲩⲉ ⲉ ⲩ ⲟⲩⲉϩ ⲥⲁ ϩⲛⲉ ⲙ̄ⲙⲟ ⲟⲩ ⲛⲁ ⲛ⳿ ⲉⲃⲟⲗ ϩ︤ⲛ︥ ⲛⲉ ⲅⲣⲁⲫⲏ⳿ ⲉ ⲧⲣⲉ ⲛ ϩⲱⲃ︤ⲥ︥ ⲙ̄ ⲡⲉⲛ ⲥⲱϣ · ⲉ ⲣϣⲁⲛ ⲟⲩ ⲃⲁⲣ ⲃⲁⲣⲟⲥ ⲉⲓ̂ ⲉ ϫ︤ⲛ︥ ⲟⲩ ⲕⲁϩ · ⲏ̄ ⲟⲩ ⲧⲟϣ . ⲉⲣⲉ ⲛ ⲉⲧ ⲟⲩⲏϩ ⲛ̄ ϩⲏⲧ︤ ϥ︥ ⲛⲁ ⲡⲱⲧ ⲉ ⲧⲱⲛ ⲛ̄ ⲥⲉ ⲟⲩϫⲁⲓ̈ . ⲉⲓⲙⲏ ⲧⲓ⳿ ⲉ ⲙ ⲡⲟⲗⲓⲥ ⲉⲧ ⲟⲣ︤ϫ︥ . ⲉϣⲱ ⲡⲉ ⲇⲉ ⲉⲩϣⲁⲛ ⲣ ϫⲟⲉⲓⲥ ⲉ ⲙ ⲙⲁ ⲛ̄ ⲣⲟⲉⲓⲥ . ⲉ ⲩ ⲛⲁ ⲉ ⲧⲱⲛ · ⲙⲉϣⲁⲕ ⲛ̄ⲧⲉ ⲛ ⲉⲧⲉ ⲟⲩⲛ̄ ϭⲟⲙ ⲙ̄ⲙⲟ ⲟⲩ ⲡⲱⲧ⳿ ⲉϩⲣⲁⲓ̈ ⲉϫ︤ⲛ︥ ⲛ̄ ⲧⲟⲟⲩ ⲛ̄ ⲥⲉ ⲟⲩϫⲁⲓ̈ · ⲛ ⲧⲉⲓ̈ ϩⲉ ⲟⲛ⳿ ⲉⲣ ϣⲁⲛ ⲡ ⲥⲁⲧⲁ ⲛⲁⲥ ϥⲱϭⲉ ⲉ ϩⲣⲁⲓ̈ ⲉϫ︤ⲛ︥ ϩⲉⲛ ⲯ ⲩⲭⲏ ⲉ ⲧⲣⲉ ϥ ⲁⲡⲁⲧⲁ ⲙ̄ⲙⲟ ⲟⲩ ⲛ︤ ϥ︥ ⲙⲟⲟⲧ ⲟⲩ ϩ︤ⲙ︥ ⲡ ⲡⲟⲛⲏⲣⲟⲛ . ⲉ ⲩ ⲛⲁ ⲡⲱⲧ⳿ ⲉ ⲣⲁⲧ︤ ϥ︥ ⲛ̄ ⲛⲓⲙ⳿ ⲛ̄ ⲥⲁ ⲛ ⲉⲧ ϩ︤ⲛ︥ ⲙ̄ ⲙ︤ⲛ︦ⲧ︥ ⲛⲟϭ ϩ︤ⲙ︥ ⲡ ⲏⲓ̈ ⲙ̄ ⲡ ⲛⲟⲩ ⲧⲉ ⲛ̄ ⲥⲉ ⲧⲥⲁⲃⲟ ⲟⲩ ⲉ ⲛⲉ ϩⲃⲏⲩⲉ ⲙ̄ ⲡⲉ ⲙⲗⲁϩ ⲙ︤ⲛ︥ ⲛⲉ ϩⲛⲁⲁⲩ ⲙ̄ ⲙⲓ ϣⲉ ⲛ̄ ⲥⲉ ϫⲣⲟ̂ ⲉ ⲡ ⲛⲟⲃⲉ · ⲉ ϣⲱⲡⲉ ⲇⲉ ⲉⲛ ϣⲁⲛ ⲣ̂ ϣⲟⲣ︤ⲡ︥ ⲛ̄ ⲣ̂ ϭⲱⲃ . ⲏ̄ ⲛ̄ ⲧ︤ⲛ︥ ϩⲉ ⲉϩⲣⲁⲓ̈ ⲉ ⲡ ⲡⲟ ⲛⲏⲣⲟⲛ . ϩ︤ⲙ︥ ⲡ ⲧⲣⲉ ⲡ ϫⲁϫⲉ ⲕⲱ̂ ⲛ̄ ϩⲉⲛ ⲥⲕⲁⲛⲇⲁ ⲗⲟⲛ ϩⲁⲣⲁⲧ︤ ⲛ︥ ⲉⲣⲉ ⲛ̄ ⲗⲁⲟⲥ ⲛⲁ ⲃⲱⲕ⳿ ⲉ ⲧⲱⲛ · ⲏ̄ ⲛⲓⲙ ⲡ ⲉⲧ ⲛⲁ ϯ ⲧⲟⲟⲧ ⲟⲩ · ⲙ ⲉϣⲁⲕ ⲛ̄ⲧⲉ ⲛ ⲉⲧ ⲛⲟⲉⲓ⳿ ϥⲓ̂ ⲛⲉⲩ ⲃⲁⲗ ⲉϩⲣⲁⲓ̈ ⲉϫ︤ⲛ︥ ⲛ̄ ⲧⲟⲟⲩ ⲕⲁⲧⲁ ⲡ ⲉⲧ ⲥⲏϩ · ⲉⲧⲉ ⲡⲁⲓ̈ ⲡⲉ . ⲛ̄ ⲥⲉ ⲕⲁⲁ ⲥ ϩ︤ⲙ︥ ⲡⲉⲩ ϩⲏⲧ⳿ ⲉ ϩⲁ ⲣⲉϩ ⲉ ⲛ ϣⲁϫⲉ ⲛ̄ ⲛⲉ ⲅⲣⲁⲫⲏ ⲛ̄ ⲥⲉ ⲛⲁⲩ ϫⲉ ⲉ ⲣⲉ ⲧⲉⲩ ⲃⲟⲏ ⲑⲉⲓⲁ ⲛⲏⲩ ⲛⲁ ⲩ ⲧⲱⲛ · ⲁⲩⲱ ϫⲉ ⲥⲉ ⲛⲏⲩ ⲛⲁ ⲩ ⲉⲃⲟⲗ ϩⲓⲧ︤ⲙ︥ ⲡ ϫⲟ ⲉⲓⲥ ⲡ ⲉⲛⲧ ⲁ ϥ ⲧⲁⲙⲓⲉ ⲧ ⲡⲉ ⲙ︤ⲛ︥ ⲡ ⲕⲁϩ · ⲉ ⲣϣⲁⲛ ϩⲉⲛ ⲛⲉ ⲉϥ ⲡⲣⲟⲥⲉⲭⲉ ⲉ ϫⲱⲗ︤ϩ︥ . ⲏ̄ ⲉ ⲡⲱ ⲛ︤ⲅ︥ ⲉⲃⲟⲗ ⲛ̄ ⲙ̄ ⲙⲟ ⲟⲩ ⲉⲧ ϥⲱϭⲉ ⲉ ⲡ ϫⲟⲉⲓ⳿ ϩⲓⲧ︤ⲛ︥ ⲛ̄ ϩⲟⲉⲓⲙ · ⲏ̄ ⲉⲧ ϩⲱϫⲉ ⲉϩⲟⲩⲛ ⲉⲣⲟ ϥ · ϣⲁⲣⲉ ⲡ ⲁⲩⲉⲓⲛ ⲟⲩϫⲁⲓ̈ ⲉ ⲧ ϩⲓⲱⲱ ϥ · ⲛ̄ ⲧⲉⲓ̈ ϩⲉ ⲟⲛ⳿ ⲉⲣϣⲁⲛ ⲛ ⲉⲧ ⲣ ϩ︤ⲙ︥ⲙⲉ ϩ︤ⲛ︥ ⲛ̄ ⲧⲟⲡⲟⲥ ⲙ̄ ⲡ ⲛⲟⲩ ⲧⲉ ⲡⲣⲟⲥⲉⲭⲉ ⲉ ⲧ︤ⲙ︥ ⲕⲁ̂ ϩⲉⲛ ϩⲃⲏⲩⲉ ⲙ̄ ⲡⲟ ⲛⲏⲣⲟⲛ ⲛ̄ϩⲏ ⲧ ⲟⲩ . ϩ︤ⲛ︥ ϩⲉⲛ ⲙ︤ⲛ︥︤ⲧ︥ ⲣⲉϥ ϫⲓ ϩⲟ̂ ϩ︤ⲛ︥ ϩⲉⲛ ϩⲁⲡ⳿ ⲉ ⲩ ϭⲟⲟⲩϭ · ϩ︤ⲛ︥ ϩⲉⲛ ⲙ︤ⲛ︤︥ⲧ ⲣⲉϥ ⲁⲣⲉ ⲥⲕⲉ ⲛ̄ ⲣⲱⲙⲉ · ⲙ︤ⲛ︥ ϩⲱⲃ ⲛⲓⲙ⳿ ⲉ ϣⲁⲣⲉ ϩⲉⲛ ⲛⲟⲃⲉ ⲁϣⲁⲓ̈ ⲉ ⲃⲟⲗ ⲙ̄ⲙⲟ ⲟⲩ . ⲡⲉⲩ ⲙⲏⲏϣⲉ ⲧⲏⲣ︤ ϥ︥ ⲛⲁ ⲟⲩϫⲁⲓ̈ · ⲉ ⲧⲃⲉ ⲛ̄ ⲕⲟⲟϩ ⲇⲉ ⲙ̄ ⲡⲉⲧⲣⲁ · ⲙ︤ⲛ︥ ⲱⲛⲉ ⲛⲓⲙ ⲛ̄ ϫⲣⲟⲡ ⲉⲧ ϩ︤ⲛ︥ ⲙ̄ ⲙⲟⲉⲓⲧ ⲛ̄ ⲣ̂ ϩⲱⲧ . ⲓ︤ⲥ︥︥ ⲡ ⲉⲧ ⲛⲁ ⲛⲁϩ︤ⲙ︦ ⲛ︥ ⲉⲣⲟ ⲟⲩ . ⲛ̄ ⲑ ⲉ ⲟⲛ ⲉⲧ︤ ϥ︥ ⲛⲁ ϯ ⲧⲟⲟ ⲧ︤ ⲛ︥ ϩ︤ⲛ︥ ⲛⲉⲓ̈ ⲕⲟ ⲟⲩⲉ · ϯ ⲛⲁ ϫⲱ̂ ⲇⲉ ⲙ̄ ⲡⲓ ϣⲁϫⲉ ⲛ̄ ⲧⲓ ⲕⲉ ϩⲉ ⲉ ⲛ ⲉⲓⲛⲉ ⲙ̄ ⲡ ϫⲟⲉⲓ⳿ ⲉϫ︤ⲙ︥ ⲡ ⲣⲱ ⲙⲉ ⲙ̄ⲙⲓⲛⲙ̄ⲙⲟ ϥ ϥ ⲟⲩⲟⲛ︤ϩ︥ ⲉⲃⲟⲗ ϫⲉ ⲡ ⲣⲉϥ ⲣ̂ ϩ︤ⲙ︥ ⲙⲉ ⲛ̄ ⲟⲩ
ϫⲟⲉⲓ ⲡⲁⲣⲁⲧⲏⲣⲉⲓ̂ ⲉ ⲡⲉϥ ⲟⲩⲟⲛ︤ⲧ︥ ⲙ̄ ⲡⲱⲛ︤ⲅ︥ · ϫⲉ ⲕⲁⲥ ϩⲱⲱ ⲛ⳿ ϩ︤ⲛ︥ ϩⲁⲣⲉϩ ⲛⲓⲙ · ⲉ ⲛ ⲛⲁ ϩⲁⲣⲉϩ⳿ ⲉ ⲡⲉⲛ ϩⲏⲧ ⲛ̄ ⲑ ⲉ ⲉⲧ ⲥⲏϩ ⲉⲃⲟⲗ ϩ︤ⲛ︥ ϩⲱⲃ ⲛⲓⲙ ⲙ̄ ⲡⲟ ⲛⲏⲣⲟⲛ⳿ ⲉⲧ ϥⲱ ϭⲉ ⲉϩⲟⲩⲛ⳿ ⲉⲣⲟ ϥ ⲏ̄ ⲉⲧ ⲧ︤ⲗ︥ⲧ︤ⲗ︥ ⲛⲁ ϥ ⲛ̄ ϩⲉⲛ ⲣ̂ ⲡ ⲙⲉ ⲉⲩⲉ ⲉ ⲩ ⲧⲁⲕⲟ ⲙ̄ ⲡ ϩⲏⲧ ⲙ︤ⲛ︥ ⲧⲉ ⲯⲩⲭⲏ ⲛ̄ ⲛ̄ ⲣⲱ ⲙ ⲉ ⲉⲧ ⲛⲁ ϣⲟ ⲡ ⲟⲩ ⲉⲣⲟ ⲟⲩ ⲉ ⲃⲟⲗ ⲅⲁⲣ ϩ︤ⲛ︥ ⲛⲁⲓ̈ ⲛ̄ⲧ ⲁ ⲩ ϫⲟⲟ ⲥ ϫⲉ ⲁ ⲩ ⲡⲟⲣⲛⲉⲩⲉ ϩ︤ⲛ︥ ⲛⲉⲩ ⲙⲉⲉⲩⲉ ⲛ̄ ϩⲏⲧ . ⲛⲁⲓ̈ ⲛ ⲉ ⲧⲉⲣⲉ ⲡ ϩⲉ ⲟⲩ ⲏϩ ⲛ̄ⲥⲱ ⲟⲩ ⲛ ⲑ ⲉ ⲉⲧ ⲥⲏϩ · ϫⲉ ϩⲉⲛ ⲙⲉⲉⲩⲉ ⲉ ⲩ ϩⲟⲟⲩ ϩⲁ ⲑ ⲏ ⲙ̄ ⲡ ϩⲉ · ⲉ ⲃⲟⲗ ϩ︤ⲛ︥ ⲛⲁⲓ̈ ⲛ̄ ⲧ ⲁ ⲩ ϫⲟⲟ ⲥ ϫⲉ ⲟⲩ ⲡ︤ⲛ︦ⲁ︥ ⲛ̄ ϭⲟⲗ ⲁ ϥ ⲁϩⲉ ⲣⲁⲧ︤ ϥ︥ ⲁ ϥ ⲧ︤ⲗ︥ⲧ︤ⲗ︥ ⲛⲁ ⲕ ⲛ̄ ⲟⲩ ⲏⲣ︤ⲡ︥ ⲙ︤ⲛ︥ ⲟⲩ ϯϩⲉ · ⲉ ⲃⲟⲗ ⲅⲁⲣ ϩⲓⲧ︤ⲛ︥ ⲛⲁⲓ̈ ϣⲁⲣⲉ ⲛ̄ ⲣⲱ ⲙⲉ ⲛ̄ ⲧⲉⲓ ⲙⲓⲛⲉ ⲉ᷍ⲓ ⲉⲃⲟⲗ ⲉ ⲣ̂ ⲡⲟ ⲗⲉⲙⲟⲥ ⲟⲩⲃⲉ ⲛⲉⲩ ⲉⲣⲏⲩ⳿ ϩⲣⲁⲓ̈ ϩ︤ⲛ︥ ⲛⲓ ϩⲛⲁ ⲁⲩ ⲙ̄ ⲙⲓϣⲉ ⲉⲧⲉ ⲛⲁⲓ̈ ⲛⲉ · ⲛ̄ ⲕⲱϩ ⲙ̄ ⲙⲟⲥⲧⲉ · ⲛ̄ ⲕⲁ ⲧ ⲁⲗⲁⲗⲉⲓⲁ · ⲛ̄ ⲥⲱϣ . ⲛ̄ ⲕⲱⲙ︤ϣ︥ ⲙ︤ⲛ︥ ⲛ ⲉⲧ ⲉⲓⲛⲉ ⲛ̄ ⲛⲁⲓ̈ . ⲧⲁⲓ̈ ⲧⲉ ⲑ ⲉ ⲉ ϣⲁⲣⲉ ⲡ ⲥⲁ ⲧⲁⲛⲁⲥ ⲣ ⲙ̄ ⲙⲉⲉⲩⲉ ⲛ̄ϩⲏⲧ ⲛ̄ ϩⲁϩ ⲛ̄ ⲕⲁ ⲕⲉ ⲉϩⲟⲩⲛ⳿ ⲉ ⲛⲉⲩ ⲉⲣⲏⲩ . ϣⲁⲛⲧ ⲟⲩ ⲁⲁ ⲩ ⲙⲁⲩⲁⲁ ⲩ ⲛ̄ ⲉⲛⲟⲭⲟⲥ ⲉ ⲫ ⲁⲡ ⲙ̄ ⲡ ⲛⲟⲩⲧⲉ · ϩⲉⲛ ⲁⲧ ⲏⲡⲉ ⲅⲁⲣ ⲛⲉ ⲛ ⲉⲛⲧ ⲁ ϥ ⲁ ⲁ ⲩ ⲛ̄ ϫⲁϫⲉ ⲉ ⲧ ⲇⲓ ⲕⲁⲓⲟⲥⲩⲛⲏ ⲙ̄ ⲙⲉ⳿ ϩ︤ⲛ︥ ⲛⲓ ⲥⲙⲟⲧ ϩ︤ⲛ︥ ⲟⲩ ⲁⲅⲁⲡⲏ⳿ ⲉ ⲥ ⲟⲩⲟϣ︤ⲙ︥ ϩⲓ ⲕⲱϩ . ϩⲓ ⲙⲟⲥⲧⲉ ⲧ ⲁⲓ̈ ⲧⲉ ⲑ ⲉ ⲉⲧ︤ ⲛ︥ ⲛⲁ ϫⲓ ϣⲓⲡⲉ ϩ︤ⲙ︥ ⲡⲉ ϩⲟⲟⲩ⳿ ⲉⲧⲉ ⲣⲉ ⲡ ⲛⲟⲩⲧⲉ ⲛⲁ ⲕⲣⲓⲛⲉ ⲛ̄ ⲙ̄ ⲡ ⲉⲑ ⲏⲡ ⲛ̄ ⲛ̄ ⲣⲱ ⲙⲉ · ⲉ ⲛ ⲛⲁ ϩ ⲉⲡ ⲡⲉⲛ ⲕⲱϩ ⲙ︤ⲛ︥ ⲡⲉⲛ ⲙⲟ ⲥⲧⲉ ⲉϩⲟⲩⲛ ⲉ ⲛⲉⲛ ⲉⲣⲏⲩ ⲛ̄ ⲁϣ ⲛ̄ ϩⲉ ϩ︤ⲙ︥ ⲡⲉ ϩⲟⲟⲩ ⲉⲧ︤ ⲙ︥ ⲙⲁⲩ . ⲛⲓⲙ ⲡ ⲉⲧ ⲛⲁ ϥⲓ̂ ⲟⲩ ϭⲉⲣⲱⲃ ⲉϩⲣⲁⲓ̈ ⲉ ⲡ ⲉⲧ ϩⲓⲧⲟⲩ ⲱ ϥ · ϫⲉ ⲛ̄ⲛ ⲁ ϫⲟ ⲟ ⲥ ϫⲉ ⲟⲩ ⲥⲏ ϥⲉ ⲙ︤ⲛ︥ ⲟⲩ ⲙⲉ ⲣⲉϩ . ⲛ̄ ⲥⲉ ⲧ︤ⲙ︥ ⲛⲁⲩ ⲉⲣⲟ ϥ · ⲁ ⲛⲟⲛ ⲇⲉ ⲛⲓⲙ ⲡ ⲉⲧ ⲛⲁ ⲙⲉⲉⲩ ⲉ . ⲏ̄ ⲛⲓⲙ ⲡ ⲉⲧ ⲛⲁ ⲧⲟϭ︤ ⲥ︥ ⲉⲣⲟ ⲛ ϫⲉ ⲧ︤ⲛ︥ ⲕⲱⲛ︤ⲥ︥ ⲛ̄ ⲛⲉⲛ ⲉⲣⲏⲩ ϩ︤ⲛ︥ ⲛⲁⲓ̈ ⲧⲏⲣ ⲟⲩ ⲉ ⲩ ⲛⲁⲩ ⲉ ⲑ ⲉ ⲉⲧ︤ ⲛ︥ ϣⲁϫⲉ ⲙ︤ⲛ︥ ⲛⲉⲛ ⲉⲣⲏⲩ ⲙ̄ ⲙⲟ ⲥ · ϩ︤ⲛ︥ ϣⲁϫⲉ ⲛⲓⲙ ⲛ̄ ⲉⲓ ⲣⲏⲛⲓⲕⲟⲛ ⲉⲣⲉ ⲙ̄ ⲙ︤ⲛ︦ⲧ︥ ϫⲁϫⲉ ⲇⲉ ϩ︤ⲙ︥ ⲡⲉⲛ ϩⲏⲧ . ⲥ ⲥⲟⲧ︤ⲡ︥ ⲉ ⲧ︤ⲙ︥ ⲧⲣⲉ ⲛ ϣⲓⲛⲉ ⲛ̄ⲥⲁ ⲡ ⲟⲩ ϫⲁⲓ̈ ⲛ̄ ⲛⲉⲛ ⲉⲣⲏⲩ ⲙ̄ⲙ︤ⲛ︥ ⲡⲟⲛⲏⲣⲓⲁ ϩ︤ⲙ︥ ⲡⲉⲛ ϩⲏⲧ . ⲛ̄ ϩⲟⲩⲟ ⲉ ⲧⲣⲉ ⲛ ϣⲓⲛⲉ ϩ︤ⲛ︥ ⲟⲩ ϩⲩ ⲡⲟⲕⲣⲓⲥⲓⲥ , ⲙ︤ⲛ︥ ⲟⲩ ⲁⲅⲁⲡⲏ ⲉ ⲙ ⲙ︤ⲛ︦ⲧ︥ ⲛⲟⲩϫ · ⲙ̄ⲡ︤ⲣ︥ ϣⲓⲛⲉ ϫⲉ ⲛⲉ ϯ ⲟⲩⲟϫ , ⲏ̄ ϫⲉ ⲛⲉ ϯ ⲡⲣⲟ ⲕⲟⲡⲧⲉ ϩ︤ⲙ︥ ⲡ ⲁ ⲅⲁⲑⲟⲛ . ⲙ̄ⲡ︤ⲣ︥ ⲣⲁϣⲉ ⲟⲛ⳿ ϫⲉ ⲁ ⲕ ⲥⲱⲧ︤ⲙ︥ ⲉ ⲛ ⲉⲧⲉ ϩⲛⲁ ⲕ ⲉ ⲧⲣⲉ ⲩ ϣⲱⲡⲉ ⲙ̄ⲙⲟ ⲓ̈ · ⲙ̄ ⲡ︤ⲣ︥ ϫⲟⲟ ⲥ ϫⲉ ⲉϥⲉ ⲱⲛ︤ϩ︥ ⲛ̄ ⲟⲩ ⲛⲟϭ ⲛ̄ ⲟⲩⲟⲉⲓϣ ⲙ̄ⲡ︤ⲣ︥ ⲣⲁϣⲉ ⲟⲛ ϫⲉ ⲁ ⲕ ⲥⲱⲧ︤ⲙ︥ ϫⲉ ⲁ ϥ ⲙⲟⲩ · ⲉⲣⲉ ⲡⲓ ⲉⲟⲟⲩ ⲛ̄ ⲣ ⲱⲙⲉ ⲛⲁ ⲣ ⲟⲩ ⲛⲁ ⲛ · ⲙⲁⲣ︤ ⲛ︥ ϣⲓⲡⲉ ϩⲏⲧ ⲟⲩ ⲛ̄ ⲛⲓ ϣⲁϫⲉ ϫⲉ ⲡ ϫⲟⲉⲓⲥ ⲥⲟⲟⲩⲛ ⲛ̄ ⲙ̄ ⲙⲟⲕⲙⲉⲕ ⲛ̄ ⲛ̄ ⲣⲱⲙⲉ ϫⲉ ⲥⲉ ϣⲟⲩⲉⲓⲧ · ⲉ ⲓ̈ ⲛⲏⲩ ⲁⲛ⳿ ⲉϩⲣⲁⲓ̈ ⲉ ⲛⲉⲕ ϭⲓϫ . ϫⲉ ϯ ⲣ̂ ϩⲟⲧⲉ . ⲏ̄ ϯ ϣⲓⲡⲉ ⲉ ⲧⲣⲉ ⲕ ⲉⲓⲙⲉ ϫⲉ ⲟⲩⲛ̄ ϩⲉⲛ ⲡⲟⲛⲏⲣⲟⲛ ϩ︤ⲙ︥ ⲡⲁ ϩⲏⲧ⳿ ⲉ ϩⲟⲩⲛ ⲉⲣⲟ ⲕ ⲟⲩⲧⲉ ⲛ̄ⲧⲟⲕ ⲉ ⲕ ⲛⲏⲩ ⲁⲛ · ⲉ ϩⲣⲁⲓ̈ ⲉ ⲛⲁ ϭⲓϫ · ϫⲉ ⲕ︤ ⲣ︥ ϩⲟⲧⲉ · ⲏ̄ ⲕ ϣⲓⲡⲉ ⲉ ⲧⲣ ⲁ ⲥⲱⲧ︤ⲙ︥ ϫⲉ ⲕ ϫⲉ ⲡ ⲉⲑ ⲟⲟⲩ ⲉⲣⲟ ⲓ̈ · ⲁⲗⲗⲁ ⲉ ⲛ ⲛⲏⲩ ⲉϩⲣⲁⲓ̈ ⲉ ⲛ ϭⲓϫ ⲙ̄ ⲡ ⲛⲟⲩⲧⲉ · ⲉ ⲛⲁⲓ̈ⲁⲧ︤ ⲛ︥ ⲁⲛ ϫⲉ ⲟⲩⲛ̄ ⲟⲩ ⲣⲁⲛ ϩⲓ ϫⲱ ⲛ . ⲉ ⲛ ⲙⲉϩ ⲛ̄ ⲕⲁⲕⲓⲁ ⲉϩⲟⲩⲛ ⲉ ⲛⲉⲛ ⲉⲣⲏⲩ · ⲁⲗⲗⲁ ⲉ ⲛⲁⲓ̈ⲁⲧ︤ ⲛ︥ ⲉⲣϣⲁⲛ ⲡ ⲥⲱⲧⲏⲣ ⲓ︤ⲥ︥ ⲛⲁϩ︤ⲙ︦ ⲛ︥ ⲉ ⲙ ⲡ ⲉ ⲑ ⲟⲟⲩ ⲙ̄ ⲡ ⲥⲁⲧⲁ ⲛⲁⲥ · ⲡⲓ ⲕⲣⲟϥ ⲛ̄ ϯ ⲁⲏⲥ ⲉⲧ ϩ︤ⲙ︥ ⲡ ϩⲏⲧ ⲙ̄ ⲡ ⲣⲱ ⲙⲉ ⲉϩⲟⲩⲛ⳿ ⲉ ⲡ ⲉⲧ ϩⲓⲧⲟⲩⲱ ϥ · ⲧ︤ ⲛ︥ ϩⲙⲟⲟⲥ ϩⲓ ⲟⲩ ⲧⲣⲁⲡⲉⲍⲁ ⲛ̄ ⲟⲩ ⲱⲧ · ϯ ⲟⲩ ⲱⲙ ⲙ̄ ⲡ ⲟⲉⲓⲕ ⲛ̄ⲙ̄ⲙⲁ ⲕ · ⲧⲟ ⲟⲧ︤ ⲕ︥ ϩ︤ⲛ︥ ⲧ ϫⲏ ⲛ̄ⲙ̄ⲙⲁ ⲓ̈ · ⲧ︤ⲛ︥ ⲟⲩⲏϩ ϩⲓ ⲟⲩ ⲥⲟⲡ ϩ︤ⲛ︥ ⲛ̄ ⲧⲟ ⲡⲟⲥ ⲉⲧ ⲟⲩⲁⲁⲃ ⲕ ϩⲓϫ︤ⲙ︥ ⲡⲉ ⲑⲩ ⲥⲓⲁⲥⲧⲏⲣⲓⲟⲛ ⲛ̄ⲙ̄ⲙⲁ ⲓ̈ · ϯ ⲁϩ ⲉ ⲣⲁⲧ ϩⲓⲧⲟⲩ ⲛ̄ ⲧⲉ ⲧⲣⲁⲡⲉ ⲍⲁ ⲛ̄ⲙ̄ⲙⲁ ⲕ ϯ ϯ ⲉϩⲣⲁⲓ̈ ⲉ ⲧⲟ ⲟⲧ︤ ⲕ︥ ⲙ̄ ⲡ ⲥⲱ ⲙⲁ ⲙ̄ ⲡⲉ ⲭ︤ⲥ︥ · ⲕ ⲥⲱⲧ⳿ ⲉⲣⲟ ⲓ̈ ⲙ̄ ⲡⲉϥ ⲥⲛⲟϥ . ⲡⲉⲛ ϩⲏⲧ ⲙⲉϩ ⲙ̄ ⲡⲟⲛⲏⲣⲟⲛ ⲉϩⲟⲩⲛ ⲉ ⲛⲉⲛ ⲉⲣⲏⲩ . ⲛ̄ ⲧ︤ⲛ︥ ⲣ̂ ϩⲟⲧⲉ ⲁⲛ ϩⲏ ⲧ︤ ⲥ︥ ⲛ̄ ⲧ ⲟⲣⲅⲏ ⲙ︤ⲛ︥ ⲡ ⲥⲁϩⲟⲩ ⲛ̄ⲧ ⲁ ⲩ ⲉ᷍ⲓ ⲉϩⲣⲁⲓ̈ ⲉϫ︤ⲛ︥ ⲛ ⲉⲧ ϩⲁ ⲧⲉ ⲛ ϩⲏ⳿ ⲉⲛⲧ ⲁ ⲩ ϭⲗⲟⲙⲗ︤ⲙ︥ ϩ︤ⲛ︥ ⲛⲓ ⲡⲟⲛⲏⲣⲟⲛ ⲛ̄ ⲧⲉⲓ̈ ϩⲉ · ⲙⲏ ⲛ̄ⲧ ⲁ ⲩ ⲥϩⲁⲓ̈ⲥ ⲟⲩ ⲉ ⲡ ϫⲓⲛϫⲏ . ⲙⲏ ⲉ ⲩ ⲥⲟⲟⲩⲛ̄ ⲁⲛ ϫⲉ ⲟⲩⲛ̄ ϩⲁϩ ⲛ̄ ⲟⲩⲟⲉⲓϣ ⲛⲓⲙ ⲛⲁ ⲙⲟⲟϣⲉ ϩ︤ⲙ︥ ⲡ ⲏⲓ̈ ⲙ̄ ⲡ ⲛⲟⲩⲧⲉ ⲙ̄ ⲡⲉⲩ̣ ϩⲏⲧ ⲥⲟⲩ ⲧⲱⲛ ⲁⲛ ⲉϩⲟⲩⲛ ⲉ ⲛⲉⲩ ⲉⲣⲏⲩ . ⲡ ⲉⲧ ⲟⲩⲱϣ ⲉ ⲥⲟⲩⲛ̄ ⲛⲓ ⲡⲟⲛⲏ ⲣⲟⲛ ⲛ̄ ⲧⲉⲓ̈ ϩⲉ ⲁⲩⲱ ⲉ ⲉⲓⲙⲉ ⲉ ⲡⲉⲩ ⲧⲱⲱⲃⲉ ⲉⲓⲥ ϩⲏⲏⲛⲉ ⲥⲉ ⲥⲏϩ ϩ︤ⲛ︥ ⲛⲉ ⲯⲁⲗ ⲙⲟⲥ ⲉ ⲩ ϫⲱ ⲙ̄ ⲙⲟ ⲥ ⲉ ⲛ ⲣⲱⲙⲉ ⲛ̄ⲧ ⲁ ⲩ ⲧⲁⲁ ⲩ ϫⲉ ⲉ ⲣⲉ ⲡ ⲙⲟⲩ ⲉ᷍ⲓ ⲉ ϩⲣⲁⲓ̈ ⲉϫⲱ ⲟⲩ ⲙⲁⲣ ⲟⲩ ⲃⲱⲕ ⲉ ⲡ ⲉⲥⲏⲧ ⲉ ⲁ ⲙ︤ⲛ︥ⲧⲉ ⲉ ⲩ ⲟⲛ︤ϩ︥ ⲙ̄ⲡ︤ⲣ︥ ⲡⲱⲱⲛⲉ ⲛ̄ⲧⲟϥ ⲙ̄ⲡⲉ ⲧ︤ⲛ︥ ϫⲱ ⲙ̄ⲙⲟ ϥ ⲁⲗ ⲗⲟ̂ ⲅⲁⲣ ⲛ ⲉⲧ ⲟⲩ ⲁⲁⲃ ⲉⲧ ϩ︤ⲙ︥ ⲡ ⲏⲓ̈ ⲙ̄ ⲡ ⲛⲟⲩⲧⲉ ⲉⲧ ⲙⲟⲕ︤ϩ︥ ⲛ̄ ϩⲏⲧ ⲁⲩⲱ ⲉⲧ ϭ︤ⲛ︥ ⲁⲣⲓ ⲕⲉ ⲉ ⲛ ⲉⲧ ⲉⲓⲣⲉ ⲛ̄ ϩⲉⲛ ⲡⲟⲛⲏ ⲣⲟⲛ ⲛ̄ϩⲏⲧ ⲟⲩ ϩⲱⲥⲧⲉ ⲉ ⲧⲣⲉ ⲩ ⲟⲡ ⲟⲩ ⲉ ϩⲉⲛ ϫ ⲁϫⲉ ⲁⲗⲗⲟ ⲛ ⲉⲧⲉⲣⲉ ⲡⲉⲩ ϩⲏⲧ ⲙⲉϩ ⲛ̄ ⲕⲁ ⲕⲓⲁ ϩⲓ ⲙ︤ⲛ︦ⲧ︥ ϫⲁ ϫⲉ ⲉϩⲟⲩⲛ⳿ ⲉ ⲛⲉⲩ ⲉⲣⲏⲩ⳿ ⲉ ⲡ ϫⲓⲛϫⲏ · ⲛ ⲧ ⲁ ⲩ ⲥϩⲁⲓ̈ ⲛⲉⲓ̈ ϣⲁϫⲉ ⲁⲛ ⲙ̄ⲙⲁ ⲧⲉ ⲉⲧⲃⲉ ⲛ ⲉⲧ ⲙⲟⲟϣⲉ ϫⲓⲛ ⲛ̄ ϣⲟⲣ︤ⲡ︥ ϩ︤ⲙ︥ ⲡ ⲏⲓ̈ ⲙ̄ ⲡ ⲛⲟⲩⲧⲉ ⲉ ⲙ ⲡⲉⲩ ϩⲏⲧ ⲥⲟⲩ ⲧⲱⲛ ⲁⲛ ⲙ︤ⲛ︥ ⲛⲉⲩ ⲉⲣⲏⲩ . ⲏ̄ ⲉⲧⲃⲉ ⲓ̈ⲟⲩⲇⲁⲥ ⲙⲁⲩⲁ ⲁ ϥ ϫⲉ ⲡ ⲉⲧ ⲟⲩ ⲱⲙ ⲙ̄ ⲡⲁ ⲟⲉⲓⲕ ⲛ̄ⲙ̄ⲙⲁ ⲓ̈ ⲁ ϥ ϥⲓ̂ ⲙ ⲡⲉϥ ϯⲃ︤ⲥ︥ ⲉϩⲣⲁⲓ̈ ⲉϫⲱ ⲓ̈ . ⲏ̄ ϫⲉ ⲛⲉ ϥ ⲟⲩⲱⲙ ⲛ̄ ⲙⲙⲁ ⲓ̈ ϩ︤ⲛ︥ ϩⲉⲛ ϭⲓⲛ ⲟⲩⲱⲙ · ⲙ︤ⲛ︥ ⲛ̄ ⲕⲟⲟⲩⲉ ⲉⲧ ⲉⲓⲛⲉ ⲛ̄ ⲛⲁⲓ̈ · ⲁ ⲗⲗⲁ ⲛ̄ⲧ ⲁ ⲩ ⲥϩⲁⲓ̈ ⲥ ⲟⲩ ⲉⲧⲃⲉ ⲛ ⲉ ⲧ ⲛⲁ ⲙⲟⲟϣⲉ ϩ︤ⲛ︥ ⲟⲩ ⲕⲣⲟϥ ϩ︤ⲛ︥ ⲙ̄ ⲙⲁ ⲉⲧ ⲟⲩ ⲁⲁⲃ ⲛ̄ ⲟⲩⲟⲉⲓϣ ⲛⲓⲙ · ⲉ ⲙ ⲡⲉⲩ ϩⲏⲧ ⲥⲟⲩⲧⲱⲛ ⲁⲛ ⲙ︤ⲛ︥ ⲡ ⲛⲟⲩⲧⲉ ⲁⲩⲱ ⲙ̄ ⲡⲉⲩ ϩⲏⲧ ⲥⲟⲩⲧⲱⲛ ⲁⲛ ⲙ︤ⲛ︥ ⲛⲉⲩ ⲉⲣⲏⲩ . ⲉ ⲣⲉ ⲓ̈ⲟⲩⲇⲁⲥ ϣⲟ ⲟⲡ ⲧⲱⲛ ⲧⲉ ⲛⲟⲩ ⲉ ϥ ϩ︤ⲛ︥ ⲁ ⲙ︤ⲛ︥ⲧⲉ ⲉⲧⲃⲉ ⲟⲩ . ⲉⲧⲃⲉ ⲡ ϫⲓ ⲟⲩⲉ ⲙ︤ⲛ ⲧ ⲙ︤ⲛ︦ⲧ︥ ⲡⲣⲟⲇⲟⲧⲏⲥ ⲧⲉϥ ϭⲓϫ ϩ︤ⲛ︥ ⲧ ϫⲏ̣ ⲙ︤ⲛ︥ ⲡ ⲛⲟⲩⲧⲉ ϥ ⲥ︤ⲃ︥ⲧⲱⲧ ⲉ̣ ⲡ̣ⲁ̣ ⲣⲁⲇⲓⲇⲟⲩ ⲙ̄ⲙⲟ̣ ϥ̣ ⲙ ⲁⲣ︤ ⲛ︥ ⲣ̂ ϩⲟⲧⲉ ⲇⲉ ϩⲏⲧ︤ ⲥ︥ ⲛ̄ ⲧ ⲅⲉ ϩⲉⲛⲛⲁ · ⲁⲩⲱ ⲛ̄ ⲧ︤ⲛ︥ ϣⲓⲡⲉ ϩⲏ ⲧ︤ ⲛ︥ ⲙ̄ⲙⲓⲛⲙ̄ⲙⲟ ⲛ ⲁⲛⲟⲛ⳿ ⲛ ⲉⲛⲧ ⲁ ⲩ ϫ ⲓ ⲙ̄ ⲡ ⲣⲁⲛ ⲉ ⲙ ⲙ︤ⲛ︦ⲧ︥ ⲛⲟϭ ⲉ ⲙ ⲡ ⲛⲟⲩⲧⲉ ⲛ̄ ⲧ︤ⲛ︥ ϩⲁⲣⲉϩ ⲉⲣⲟ ⲛ ⲉ ⲛ ⲟⲩⲁⲁⲃ · ⲉ ⲃⲟⲗ ϩ︤ⲛ︥ ⲛⲉ ⲡⲣⲁ ⲝⲓⲥ ⲛ̄ ⲓ̈ⲟⲩⲇⲁⲥ ϩ︤ⲙ︥ ⲡ ⲏⲓ̈ ⲙ̄ ⲡ ⲛⲟⲩ ⲧⲉ · ⲛ̄ⲧ ⲁ ϥ ⲣ̂ ⲛⲓ ϩⲟⲩⲟ ⲡⲟⲛⲏ ⲣⲟⲛ ⲅⲁⲣ ⲛ̄ϭⲓ ⲡ ⲉⲧ︤ ⲙ︥ⲙⲁⲩ ϫⲉ ⲙ︤ⲛ︥ⲛ̄ⲥⲁ ⲧⲣⲉ ϥ ϫⲓ ⲡ ⲟⲉⲓⲕ ⲛ̄ⲧ ⲁ ⲡ ⲥⲁⲧⲁⲛⲁⲥ ⲃⲱⲕ ⲉϩⲟⲩⲛ⳿ ⲉⲣⲟ ϥ · ⲇⲓⲕⲁⲓ ⲱⲥ ⲁ ϯ ⲛⲟϭ ⲛ̄ ⲟⲣⲅⲏ ⲉ᷍ⲓ ⲉϩⲣⲁⲓ̈ ⲉϫⲱ ϥ ⲕⲁⲧⲁ ⲧ ⲡⲟⲛⲏ ⲣⲓⲁ ⲛ̄ ⲛⲉϥ ϩⲃⲏⲩⲉ ⲉⲃⲟⲗ ϫⲉ ⲁⲛⲧⲓ ⲧⲣⲉ ϥ ⲧ︤ⲃ︥ⲃⲟ̂ ⲉ ⲃⲟⲗ ϩ︤ⲙ︥ ⲡ ⲥⲁⲧⲁ ⲛⲁⲥ ϩ︤ⲙ︥ ⲡ ⲧⲣⲉ ϥ ϫⲓ ⲉⲃⲟⲗ ϩ︤ⲙ︥ ⲡ ⲟ ⲉⲓⲕ ⲛ̄ⲧ ⲁ ϥ ⲡⲟ ϣ︤ ϥ︥ ⲁ ϥ ⲧⲁⲁ ϥ ⲛⲁ ϥ ⲛ̄ϭⲓ ⲡ ϫⲟⲉⲓⲥ ⲁ ϥ ⲃⲱⲕ ϩⲱⲱ ϥ ⲛ̄ ϩⲟⲩⲟ̂ ⲉϩⲟⲩⲛ ⲉⲣⲟ ϥ · ⲧⲁⲓ̈ ⲧⲉ ϭⲉ ⲧⲁⲭⲩ ⲛ̄ ⲧ ⲁ ϥ ⲟⲩⲱⲧ︤ⲃ︥ ⲉ ⲃⲟⲗ ϩⲓ ⲕⲉ ⲥⲁ̂ · ⲁⲛⲧⲓ ⲣ̂ ⲁⲡⲟⲥⲧⲟ ⲗⲟⲥ · ⲁ ϥ ⲣ̂ ⲇⲓⲁ ⲃⲟⲗⲟⲥ · ⲧ ⲉⲧ︤ⲛ︥ ⲛⲁⲩ ϫⲉ ⲡ ⲉⲧ ⲛⲁ ⲕⲁ ⲙⲁ ⲙ̄ ⲡⲉ ⲡ︤ⲛ︦ⲁ︥ ⲛ̄ ⲁ ⲕⲁⲑⲁⲣⲧⲟⲛ ⲛ̄ ϩⲏⲧ︤ ϥ︥ ⲙ︤ⲛ︥ⲛ̄ⲥⲁ ⲧⲉ ⲭⲁⲣⲓⲥ . ⲙ︤ⲛ︥ ⲛ̄ⲥⲁ ⲡ ⲣⲁⲛ · ⲙ︤ⲛ︥ⲛ̄ ⲥⲁ ⲡⲉ ⲥⲭⲏⲙⲁ ⲛ̄ⲧ ⲁ ϥ ⲧⲁⲁ ϥ ϩⲓ ⲱⲱ ϥ · ϥ ⲛⲁ ⲉⲓ⳿ ⲉ ⲧⲟⲟⲧ ⲟⲩ ⲛ̄ ϩⲉⲛ ⲡⲟⲛⲏⲣⲟⲛ ⲉ ⲛⲁϣⲱ ⲟⲩ · ⲏ̄ ⲛ̄ⲧ ⲁ ⲛ ⲉ᷍ⲓ ⲁⲛ ⲉⲃⲟⲗ ϩ︤ⲙ︥ ⲡ ⲏⲓ̈ ⲛ̄ ⲧⲉ ⲛ ⲙ︤ⲛ︦ⲧ︥ ⲕⲟ ⲥⲙⲓⲕⲟⲛ⳿ ⲉⲧⲃⲉ ⲧ︤ⲙ︥ ⲣ̂ ⲛⲟⲃⲉ · ⲁ ⲩⲱ ⲉⲃⲟⲗ ⲧⲱⲛ ⲉⲣⲉ ⲛⲓ ϩⲃⲏⲩⲉ ⲛ̄ ⲕⲁⲕⲉ ϩⲓ ϭⲟ ⲥ︤ⲙ︥ · ϩⲓ ϣⲟⲛⲧⲉ ϩⲓ ⲁⲣⲟⲟⲩⲉ ⲛⲁ ϭⲗⲟⲙⲗ︤ⲙ︥ ⲉϩⲟⲩⲛ ⲉⲣⲟ ⲛ . ⲏ̄ ⲉ ⲛ ⲛⲁ ϫⲱⲗ︤ϫ︥ ⲛ̄ϩⲏⲧ ⲟⲩ ⲙ︤ⲛ︥ ⲛⲉⲛ ⲙ︤ⲛ︦ⲧ︥ ⲁ ⲑⲏⲧ . ⲙ︤ⲛ︥ ⲛⲉⲛ ⲙ︤ⲛ︦ⲧ︥ ⲁⲙⲉⲗⲏⲥ ⲛⲉ ⲛⲧ ⲁ ⲩ ⲧⲣⲉ ⲛ ⲉⲧ ⲥⲁϣⲉ ϩⲗⲟϭ ⲛⲁ ⲛ · ⲉ ⲓ̈ ϣⲁ ϫⲉ ⲉ ⲛ ϫⲱϩ︤ⲙ︥ ⲙ︤ⲛ︥ ⲛ̄ ⲥⲱⲱϥ ⲙ︤ⲛ︥ ⲛ̄ ⲡⲟⲣⲛⲉⲓⲁ ⲙ̄ ⲙⲓⲛⲉ ⲙⲓⲛⲉ ⲛⲁⲓ̈ ⲉⲧ ⲟⲩⲏⲩ ⲉⲃⲟⲗ ⲉⲙⲁⲧⲉ ⲛ̄ ⲛ̄ ⲕⲁⲛⲱⲛ ⲙ̄ ⲡ ⲅⲁⲙⲟⲥ ⲉⲧ ⲧⲁⲓ̈ⲏⲩ · ⲁⲩⲱ ⲉⲧ ⲟ̂ ⲛ̄ ϣ︤ⲙ︥ⲙⲟ ⲉ ⲡ ⲙⲁ ⲛ̄ ⲛ̄ⲕⲟⲧ︤ⲕ︥ ⲉⲧ ⲧ︤ⲃ︥ⲃⲏⲩ . ⲙ︤ⲛ︥ ⲛ̄ ⲕⲱϩ · ⲙ︤ⲛ︥ ⲙ̄ ⲙⲟⲥⲧⲉ ⲙ︤ⲛ︥ ⲛ̄ ⲕⲁⲧⲁⲗⲁⲗⲓⲁ ⲙ︤ⲛ︥ ⲙ̄ ⲙ︤ⲛ︦ⲧ︥ ⲙⲁⲓ̈ ⲧⲟ ⲛ̄ ϩⲟⲩⲟ̂ ⲙ︤ⲛ︥ ⲙ︤ ⲙ︤ⲛ︦ⲧ︥ ⲣⲉϥ ϫⲓ ϩⲟ̂ ϩ︤ⲙ︥ ⲡ ϩⲁⲡ ⲙ︤ⲛ︥ ⲛ̄ ⲕⲟⲟⲩⲉ ⲧⲏⲣ ⲟⲩ ⲛ̄ⲧ ⲁ ⲛ ⲙⲉϩ ⲛ̄ ⲧⲟⲡⲟⲥ ⲙ̄ ⲡ ⲛⲟⲩⲧⲉ ⲛ̄ ϩⲏⲧ ⲟⲩ ⲉ ϩⲉⲛ ⲡⲁϣ ⲛⲁ ⲛ · ⲙ︤ⲛ︥ ϩⲉⲛ ⲁⲗⲟⲟⲩⲉ ⲁⲩⲱ ⲉ ϩⲉⲛ ⲱ ⲛⲉ . ⲙ︤ⲛ︥ ϩⲉⲛ ϩⲓ ⲉⲓⲧ ⲉ ⲧⲣⲉ ⲛ ϫⲱⲗ︤ϫ︥ ⲛ̄ϩⲏⲧ ⲟⲩ · ⲉ ⲧⲣⲉ ⲛ ϫⲓ̂ ϫⲣⲟⲡ ⲇⲉ ⲟⲛ⳿ ⲛ̄ϩⲏⲧ ⲟⲩ ⲁⲩⲱ ⲉ ⲧⲣⲉ ⲛ ϩⲉ⳿ ⲉϩⲣⲁⲓ̈ ⲉⲣⲟ ⲟⲩ . ⲛ ⲓⲙ⳿ ⲡⲉ ⲡ ⲕⲉ ⲟⲩⲁ̂ ⲉⲧ ⲏⲡ⳿ ⲉ ⲡⲱⲣ︤ϫ︥ ⲙ̄ ⲡ ⲉⲧ ⲟⲩⲁⲁⲃ ⲉⲃⲟⲗ ⲙ̄ ⲡ ⲉⲧ ϫⲁϩ︤ⲙ︥ · ⲁⲩⲱ ⲡ ⲉⲑ ⲟⲟⲟⲩ⳿ ⲉⲃⲟⲗ ⲙ̄ ⲡ ⲡ ⲉⲧ ⲛⲁⲛⲟⲩ ϥ ⲛ ⲑ ⲉ ⲙ ̄ⲡ ⲉⲧ ϩ︤ⲙ︥ ⲡ ⲏⲓ̈ ⲙ̄ ⲡ ⲛⲟⲩⲧⲉ · ⲉ ⲡⲉⲓⲇⲏ ⲛ ⲑ ⲉ ⲉ ⲧⲉⲣⲉ ⲛ̄ ⲣⲉϥ ⲉⲡⲓ ⲑⲩⲙⲉⲓ ⲉ ⲡ ⲁⲅⲁ ⲑⲟⲛ ⲛⲁ ⲛⲁⲩ ⲉ ⲣⲟ ⲛ ⲙ̄ⲙⲟ ⲥ · ⲉ ⲩ ⲛⲁ ⲁⲁ ⲥ · ⲁⲩⲱ ⲛ ⲑ ⲉ ⲉⲧⲉⲣⲉ ⲛ̄ ⲣⲉϥ ⲣ̂ ⲡ ⲉⲑ ⲟⲟⲩ ⲛⲁ ⲛⲁⲩ ⲉⲣⲟ ⲛ ⲙ̄ⲙⲟ ⲥ ⲉ ⲩ ⲛⲁ ⲁⲁ ⲥ · ⲁⲩⲱ ⲛ̄ ⲥⲉ ⲣ̂ ϩⲟⲩⲟ̂ · ⲡ ⲁⲕⲁⲑⲁⲣⲧⲟⲥ ⲁⲛ ⲙ̄ⲙⲁⲧⲉ ⲡⲉ ⲟⲩ ⲣⲱⲙⲉ ⲉ ϥ ϫⲁϩ︤ⲙ︥ · ⲉ ⲩ ⲡⲱ ⲣ︤ϫ︥ ⲙ̄ⲙⲟ ϥ ⲉⲃⲟⲗ ⲙ̄ ⲡ ⲣⲱⲙⲉ ⲉⲧ ⲟⲩⲁⲁⲃ · ⲟⲩⲧⲉ ⲟⲩ ϩⲛⲟ̂ ⲁⲛ ⲙ̄ⲙⲁ ⲧⲉ ⲉ ϥ ⲛⲁ ⲣ̂ ϣⲁⲩ ⲁⲛ⳿ ⲉ ⲁⲁ ϥ ⲛ̄ ⲑⲩ ⲥⲓⲁ ⲙ̄ ⲡ ϫⲟⲉⲓⲥ ⲡⲉ ⲡ ⲉⲧ ϫⲁϩ︤ⲙ︥ ⲉ ⲩ ⲡⲱⲣ︤ϫ︥ ⲙ̄ⲙⲟ ϥ ⲉⲃⲟⲗ ⲙ̄ ⲡ ⲉⲧ ⲧ︤ⲃ︥ⲃⲏⲩ ⲕⲁⲧⲁ ⲛ ⲉⲛⲧⲟⲗⲏ · ⲁ ⲗⲗⲁ ⲡⲟⲛⲏⲣⲟⲛ ⲛⲓⲙ ϫⲓⲛ ⲛ̄ ϩⲁⲡ ⲉⲧ ϭⲟⲟⲙⲉ · ϣⲁϩⲣⲁⲓ̈ ⲉ ⲧ ϩⲩ ⲡⲟⲕⲣⲓⲥⲓⲥ · ϩⲉⲛ ⲁⲕⲁⲑⲁⲣ ⲧⲟⲛ ⲛⲉ · ⲁⲩⲱ ⲡ ⲉⲧ ⲛⲁ ϫⲱϩ ⲉⲣⲟ ⲟⲩ · ⲉⲧⲉ ⲡⲁⲓ̈ ⲡⲉ ⲛ︤ ϥ︥ ⲁⲁ ⲩ . ⲉϥϣⲁⲛ ⲧ︤ⲙ︥ ⲥⲁ ϩⲱ ϥ ⲉⲃⲟⲗ ⲙ̄ ⲙⲟ ⲟⲩ · ϥ ⲛⲁ ϣⲱⲡⲉ ⲛ̄ ⲁⲕⲁ ⲑⲁⲣⲧⲟⲥ ⲛ̄ⲛⲁ ϩ̄︤ⲣ︤̄ⲙ̄︥ ⲡ ⲛⲟⲩⲧⲉ ⲛ ⲑ ⲉ ⲉⲧⲉ ϩⲉⲛ ⲁⲕⲁⲑⲁⲣⲥⲓⲁ ⲛⲉ ⲛⲟⲃⲉ ⲛⲓⲙ ⲛ̄ⲛⲁϩ︤ⲣ︦ⲛ︥ ⲛ̄ ⲣ︤ⲙ︥ ⲛ̄ ⲛⲟⲩⲧⲉ ⲛⲁ ⲙⲉ ⲧⲁⲓ̈ ⲧⲉ ⲑ ⲉ ⲉⲧ ⲟⲩ ϫⲱ ⲙ̄ⲙⲟ ⲥ ⲉ ϩⲉⲛ ⲇⲓⲕⲁⲥⲧⲏⲥ ⲛ̄ ⲥⲉ ⲥⲟⲩⲧⲱⲛ ⲁⲛ ϫⲉ ⲁⲕⲁⲑⲁⲣ ⲧ ⲟⲥ ⲉⲧⲃⲉ ⲛⲉⲩ ϩⲃⲏⲩⲉ ⲛ̄ ⲁⲕⲁ ⲑⲁⲣⲧⲟⲛ · ⲁⲩⲱ ⲛ ⲉⲧ ⲥⲟⲩⲧⲱⲛ ϫⲉ ⲕⲁⲑⲁⲣⲟⲥ ⲉⲧⲃⲉ ⲛⲉⲩ ϩⲃⲏ ⲟⲩⲉ ⲛ̄ ⲇⲓⲕⲁⲓ ⲟⲛ · ⲁⲩⲱ ⲛⲉⲩ ϩⲁⲡ ⲙ̄ ⲙⲉ · ⲛ̄ ⲧⲉⲓ̈ ϩⲉ ⲟⲛ ⲡⲉ ⲟⲩ ⲣⲱⲙⲉ ⲉ ϥ ⲧϭⲁⲉⲓⲟ̂ ⲛ̄ ⲟⲩ ⲣⲱⲙⲉ ⲛ̄ ⲁⲅⲁ ⲑⲟⲥ · ⲉ ϥ ϯ ⲉⲟ ⲟⲩ ⲛ̄ ⲟⲩ ⲣⲱⲙⲉ ⲙ̄ ⲡⲟⲛⲏⲣⲟⲥ · ⲁⲩⲱ ⲉ ϥ ⲥⲱϣ ⲛ̄ ⲟⲩ ⲣⲱⲙⲉ ⲛ̄ ⲇⲓⲕⲁⲓⲟⲥ ⲙ̄ ⲡⲉ ⲙ ⲧⲟ ⲉⲃⲟⲗ ⲛ̄ ⲟⲩ ⲁⲥⲉⲃⲏⲥ · ⲟⲩ ϩⲏⲧ ⲛ̄ ⲁⲕⲁⲑⲁⲣ ⲧⲟⲥ ⲡ ⲉⲧ︤ ⲛ︥ϩⲏ ⲧ︤ ϥ︥ · ⲙⲁⲗⲓⲥⲧⲁ ⲉ ϥ ⲟ̂ ⲛ ⲑ ⲉ ⲙ̄ ⲡ ⲉⲧ ⲛⲁ ⲧⲱⲙ ⲉⲣ︤ⲛ︥ ⲟⲩ ⲡⲩⲅⲏ ⲙ̄ ⲙⲟ ⲟⲩ · ⲛ ⲓⲙ ⲡ ⲉⲧ ⲛⲁ ϫⲟ ⲟ ⲥ ϫⲉ ⲧⲉⲓ̈ ϩⲉ ⲁⲛ ⲧⲉ · ⲛ̄ⲥⲁ ⲡ ⲉ ⲧⲉⲣⲉ ⲧ ⲃⲟⲧⲉ ⲙ̄ ⲡ ⲛⲟⲩⲧⲉ ⲛ̄ ϩⲏⲧ︤ ϥ︥ ⲧ ⲙ︤ⲛ︦ⲧ︥ ϫⲁⲥⲓ ϩⲏⲧ . ⲛ̄ ⲑ ⲉ ⲉⲧ ⲥⲏϩ ϩ︤ⲙ︥ ⲡ ⲉⲩⲁⲅⲅⲉⲗⲓ ⲟⲛ · ⲏ̄ ⲉ ⲛ ⲛⲁ ⲙⲉⲉⲩⲉ ⲉ ⲛⲉⲓ ⲙ︤ⲛ︦ⲧ︥ ϫⲁⲥⲓ ϩⲏⲧ ⲁⲛⲟⲕ ⲙⲉⲛ ϫⲉ ⲛⲉ ⲛ̄ⲧⲟⲕ ⲡ ⲉⲧ ⲛⲁ ⲕⲁⲑⲏⲅⲉⲓ ⲙ̄ⲙⲟ ⲓ̈ · ⲛ̄ⲧⲟⲕ ⲇⲉ ϫⲉ ⲛⲉ ⲡⲁⲓ̈ ⲡ ⲉⲧ ⲛⲁ ϯ ⲥⲃⲱ̂ ⲛⲁ ⲓ̈ · ⲁⲩⲱ ⲛ̄ ⲧ ⲁ ⲛ ⲣ̂ ϩⲏⲃⲉ ⲇⲉ ⲁⲛ ⲉϫ︤ⲛ︥ ⲛⲉⲛ ⲛⲟⲃⲉ ϫⲉ ⲛ̄ⲛⲉ ⲡ ⲛⲟⲩⲧⲉ ⲛⲟ ϫ︤ ⲛ︥ ⲉⲃⲟⲗ ⲙ̄ⲙⲟ ϥ ϩ︤ⲙ︥ ⲡⲉ ϩⲟⲟⲩ ⲛ̄ ⲧⲉⲛ ⲁⲛⲁⲅⲕⲏ · ⲏ̄ ϩⲉⲛ ⲣⲱⲙⲉ ⲁⲛ ⲛⲉ ⲛⲁⲓ̈ ⲛ̄ⲧⲟⲟⲩ ⲉ ⲧ ϥ̄ ⲛⲁ ϫⲟⲟ ⲥ ⲛⲁ ⲩ ⲙ ̄ⲡ ⲛⲁⲩ⳿ ⲉ ⲧ︤ ⲙ︥ⲙⲁⲩ ϫⲉ ⲥⲁ ϩⲉ ⲧⲏⲩⲧ︤ⲛ︥ ⲉ ⲃⲟⲗ ⲙ̄ⲙⲟ ⲓ̈ . ⲏ̄ ϫⲉ ⲛ̄ ϯ ⲥⲟⲟⲩⲛ ⲙ̄ⲙⲱ ⲧ︤ⲛ︥ ⲁⲛ · ϫⲉ ⲛ̄ⲧⲉⲧ︤ⲛ︥ ⲛⲓⲙ · ⲉ ⲛ ⲛⲁ ϫⲟⲟ ⲥ ϫⲉ ⲟ᷍ⲩ ⲙ̄ ⲡ ⲛⲁⲩ ⲉ ⲧ︤ ⲙ︥ⲙⲁⲩ · ⲉ ⲛ ⲛⲁ ϫⲟⲟ ⲥ ϫⲉ ϩ︤ⲙ︥ ⲡⲉⲕ ⲣⲁⲛ⳿ ⲁ ⲛ ϫⲓ ⲛ̄ ϩⲉⲛ ⲁⲣⲭⲏ · ⲏ̄ ϩⲉⲛ ⲙ︤ⲛ︦ⲧ︥ ⲛⲟϭ . ϩ︤ ⲙ︥ ⲡⲉⲕ ⲣⲁⲛ ⲁ ⲛ ϭⲟⲟⲗ︤ ⲛ︥ ⲛ̄ ϩⲉⲛ ⲥⲭⲏⲙⲁ · ϩ︤ⲙ︥ ⲡⲉⲕ ⲣⲁⲛ ⲁ ⲛ ϣⲱⲡⲉ ϩ︤ⲛ︥ ⲛⲉⲕ ⲧⲟⲡⲟⲥ ⲉⲧ ⲟⲩ ⲁⲁⲃ · ϩ︤ⲙ︥ ⲡⲉⲕ ⲣⲁⲛ⳿ ⲉ ⲛ ⲱϣ ⲛ̄ ⲛⲉ ⲅⲣⲁ ⲫⲏ · ⲛⲁⲓ̈ ϩⲱ ⲟⲩ⳿ ⲛⲁ ϫⲟⲟ ⲥ · ϫⲉ ϩⲣⲁⲓ̈ ϩ︤ⲙ︥ ⲡⲉⲕ ⲣⲁⲛ . ⲁ ⲛ ⲡⲣⲟ ⲫ ⲏⲧⲉⲩⲉ · ⲁⲩⲱ ϩ︤ⲙ︥ ⲡⲉⲕ ⲣⲁⲛ⳿ ⲁ ⲛ ⲛⲉϫ⳿ ⲇⲁⲓⲙⲟ ⲛⲓⲟⲛ⳿ ⲉⲃⲟⲗ · ⲁⲩⲱ ϩⲣⲁⲓ̈ ϩ︤ⲙ︥ ⲡⲉⲕ ⲣⲁⲛ⳿ ⲁ ⲛ ⲣ̂ ϩⲁϩ ⲛ̄ ϭⲟⲙ · ⲁⲗⲗⲁ ⲛ̄ ⲥⲉ ⲛⲁ ϯ ϩⲏⲩ ⲁⲛ⳿ ⲉ ⲗⲁⲁⲩ · ⲉⲧⲃⲉ ⲟ᷍ⲩ . ⲁⲣⲁ ⲛ̄ⲧ ⲁ ⲩ ⲟⲃϣ ⲟⲩ⳿ ⲉ ⲛⲉ ϩⲃⲏⲩⲉ · ⲉ ϣϫⲉ ϥ ⲛⲁ̣ ϫⲟ ⲟ ⲥ ⲛ̄ ⲛⲁⲓ̈ ϫⲉ ⲥⲁ ϩⲉ ⲧⲏⲩⲧ︤ⲛ︥ ⲉ ⲃⲟⲗ ⲙ̄ⲙⲟ ⲓ̈ ⲛ ⲉⲧ ⲥϩⲟⲩⲟⲣ︤ⲧ︥ ⲉ ⲧ ⲥⲁⲧⲉ ⲛ̄ ϣⲁ ⲉ ⲛⲉϩ · ⲉⲧⲃⲉ ϫⲉ ⲙ̄ⲡ ⲟⲩ ⲉⲓⲣⲉ ⲛ̄ ⲛⲉ ⲛⲧ ⲁ ϥ ϫⲟ ⲟⲩ · ⲉⲓ̈ⲉ ⲟⲩⲟⲉⲓ⳿ ⲛⲁ ⲛ⳿ ⲛ̄ ⲟⲩⲏⲣ ϫⲉ ⲧ︤ⲛ︥ ⲧⲁⲕⲟ̂ ⲛ̄ ϩⲉⲛ ϩⲃⲏ ⲟⲩⲉ ⲛ̄ ⲁⲛⲁⲅⲕⲁⲓ ⲟⲛ · ⲉⲧⲉ ⲛ̄ ϩⲁⲡ ⲛⲉ ⲙ̄ ⲡ ⲛⲟⲩⲧⲉ · ⲁⲩⲱ ⲡ ⲇⲓⲕⲁⲓⲟⲛ .
ⲉ ⲩ ϫⲓⲟⲩⲁ̂ · ⲟ ⲩ ⲙⲟⲓ̈ϩⲉ ⲁⲛ ⲧⲉ ⲉⲣϣⲁⲛ ϩⲉⲛ ⲭⲣⲉⲓⲥⲧⲓ ⲁⲛⲟⲥ ϣⲉⲡ ϩⲉⲛ ϩⲓⲥⲉ ⲉⲃⲟⲗ ϩⲓ ⲧ︤ⲛ︥ ϩⲉⲛ ϩⲉⲗ ⲗⲏⲛ · ⲏ̄ ϩⲉⲛ ϩⲁⲓⲣⲉⲧⲓⲕⲟⲥ ϫⲉ ⲥⲉ ⲕⲏϩ⳿ ⲉ ⲣⲟ ⲟⲩ · ⲛ̄ ⲑ ⲉ ⲛ̄ⲧⲁ ⲛⲉ ⲫⲩ ⲗⲓⲥⲧⲓⲉⲓⲙ ϯ ϩⲓ ⲥⲉ ⲛ̄ ⲓ̈ⲥⲁⲁⲕ ϫⲉ ⲁ ⲩ ⲕⲱϩ⳿ ⲉ ⲣⲟ ϥ · ⲁⲩⲱ ⲛ̄ ⲑ ⲉ ⲛ̄ⲧⲁ ⲉⲛ ⲣⲱⲙⲉ ⲧⲏⲣ ⲟⲩ ⲙ̄ ⲡ ⲛⲟⲩⲧⲉ ⲥⲉⲓ̂ ⲛ ⲁ ⲛ̣ⲁⲅⲕⲏ ⲛⲓⲙ ϫⲓⲛ ⲛ̄ ϣⲟ ⲣ︤ⲡ︥ ϣⲁϩⲣⲁⲓ̈ ⲉ ⲧⲉⲛⲟⲩ ⲉⲧⲃⲉ ⲛ̄ ⲣⲱⲙⲉ ⲧⲏⲣ ⲟⲩ ⲛ̄ ⲁⲧ ⲛⲟⲩⲧⲉ · ⲁ ⲗⲗⲁ ⲟⲩ ⲙⲟⲓ̈ϩⲉ ⲛ̄ ϩⲟⲩⲟ ⲧⲉ ϫⲉ ⲧ︤ⲛ︥ ⲕⲏϩ ⲉ ⲛⲉⲛ ⲉⲣⲏⲩ · ⲧ︤ⲛ︥ ϯ ϩⲓⲥⲉ ⲉ ⲛ ⲛⲉⲛ ⲉⲣⲏⲩ · ⲧ︤ⲛ︥ ϯ ⲛ̄ ⲛⲉⲛ ⲉ ⲣⲏⲩ⳿ ⲉϩⲣⲁⲓ̈ ⲉ ⲡ ⲙⲟⲩ . ⲉ ⲡⲉⲓ̈ ⲛⲟⲩⲧⲉ ⲛ̄ ⲟⲩ ⲱⲧ ⲡ ⲉⲧ ϣⲟ ⲟⲡ ⲛⲁ ⲛ · ⲟ ⲩⲛ̄ ⲕⲉ ϩⲱⲃ ϣⲟⲟⲡ ⲉ ⲟⲩ ⲟ ⲥⲉ ⲡⲉ ⲛ̄ ⲛ̄ ⲉⲓⲟ ⲧⲉ · ⲁⲩⲱ ⲉ ⲟⲩ ϣⲟⲣϣ︤ⲣ︥ ⲡⲉ ⲛ̄ ⲛ̄ ϣⲏⲣⲉ · ⲉⲧⲉ ⲡⲁⲓ̈ ⲡⲉ ⲉ ⲧⲣⲉ ⲛ ⲉⲧ ⲁⲣⲭⲉⲓ ϯ ⲉⲟⲟⲩ ⲛ̄ ϩⲉⲛ ⲣⲱⲙⲉ ⲉ ⲧⲣⲉ ⲩ ⲟⲩⲁϩ ⲟⲩ ⲛ̄ⲥⲱ ⲟⲩ . ⲏ̄ ⲉ ⲧⲣⲉ ⲩ ⲧⲟϣ ⲟⲩ ⲉ ϩⲉⲛ ϩⲃⲏⲩⲉ ⲛ̄ ⲁⲛⲁⲅ ⲕⲁⲓⲟⲛ⳿ ⲉⲛⲧⲉ ⲡ ⲛⲟⲩⲧⲉ ⲉ ⲩ ⲥⲱⲧ︤ⲙ︥ · ⲁⲩⲱ ⲉ ⲩ ⲥⲟⲟⲩⲛ⳿ ⲉ ⲛⲉⲩ ⲡⲟⲛⲏⲣⲟⲛ ⲁⲩⲱ ⲉ ⲧⲣⲉ ϩⲉⲛ ϣⲏⲣⲉ ⲛ̄ ⲁⲧ ⲥⲱⲧ︤ⲙ︥ ⲙ︤ⲛ︥ ⲣⲱ ⲙⲉ ⲛⲓⲙ ⲛ̄ ⲁⲧ ⲥⲃⲱ̂ ⲙⲉⲥⲧⲉ ⲛ ⲉⲧ ϫⲱ̂ ⲛⲁ ⲩ ⲛ̄ ⲧ ⲙⲉ · ⲧ︤ ⲛ︥ ⲟⲩⲱϣ⳿ ⲉ ⲥⲟⲩ ⲛ̄ ⲛ ⲉⲧ ⲉϣϣⲉ ⲉ ⲁⲁ ⲩ⳿ ⲙ̄ ⲡ ⲣⲱⲙⲉ ⲉⲧ ⲛⲁⲛⲟⲩ ϥ ⲙ︤ⲛ︥ ⲛ ⲉⲧ ⲉϣϣⲉ ⲉ ⲁⲁ ⲩ ⲙ̄ ⲡ ⲣⲱⲙⲉ ⲉ ⲑ ⲟⲟⲩ · ⲥⲱ ⲧ︤ⲙ︥ ϫⲉ ⲉⲣⲉ ϯ ⲥⲙⲏ ϫⲱ ⲙ̄ⲙⲟ ⲥ ϫⲉ ⲟⲩ᷍ⲙ̄ ⲡ ⲉⲧ ϣⲁϫⲉ⳿ ⲉ ⲧ ⲙⲉ ϩ︤ⲙ︥ ⲡⲉϥ ϩⲏⲧ ⲙ̄ⲡ︤ ϥ︥ ⲣ̂ ⲕⲣⲟϥ⳿ ϩ︤ⲙ︥ ⲡⲉϥ ⲗⲁⲥ . ⲡⲉϫⲁ ϥ⳿ ϫⲉ⳿ ⲟⲩ ⲟⲛ ⲛⲓⲙ⳿ ⲉⲧ ⲟ̂ ⲙ̄ ⲡⲟⲛⲏⲣⲟⲥ ⲥⲟϣ︤ϥ︥ ⲙ̄ ⲡⲉϥ ⲙ̄ⲧⲟ ⲉⲃⲟⲗ · ⲉ ϥ ϯ ⲉⲟⲟⲩ⳿ ⲇⲉ ⲛ̄ ⲛ ⲉⲧ ⲣ̂ ϩⲟⲧⲉ ϩⲏⲧ︤ ϥ︥ ⲙ̄ ⲡ ϫⲟⲓ̈ⲥ · ⲛ ⲓⲙ ⲡⲉ ⲡ ⲣⲱⲙⲉ ⲛⲓⲙ ⲡⲉ ⲡ ⲟⲩⲏ ⲏⲃ⳿ ⲉⲧ ⲣ̂ ϩⲟⲧⲉ ϩⲏⲧ︤ ϥ︥ ⲙ̄ ⲡ ⲛⲟⲩ ⲧⲉ · ⲙⲁⲣⲉ ϥ ϩⲁ ⲣⲉϩ⳿ ⲉⲣⲟ ϥ⳿ ⲉ ⲛⲓ ϩⲃⲏⲩⲉ ⲙ̄ ⲡⲟ ⲛⲏⲣⲟⲛ ⲛ̄ⲧ ⲁ ϯ ⲥⲙⲏ⳿ ⲥⲱϣ︤ϥ︥ ⲛ̄ ϩⲏⲗⲉⲓ⳿ ⲙ︤ⲛ︥ ⲛⲉϥ ϣ̈ⲏⲣⲉ⳿ ⲉⲧ ⲃⲏ ⲏⲧ ⲟⲩ · ⲁⲩⲱ ⲁ ϥ ⲙⲟⲟⲩⲧ ⲟⲩ ϩ︤ⲙ︥ ⲡⲉϥ ϭⲱⲛ︤ⲧ︥ ⲉⲧⲃⲉ ϫⲉ ⲙ̄ⲡ ⲟⲩ ϩⲱ̂ ⲉⲣⲟ ⲟⲩ⳿ ⲉ ⲛⲉⲩ ⲡⲟⲣⲛⲉⲓⲁ ⲛ̄ⲧ ⲁ ⲩ ⲁⲁ ⲩ · ⲁⲗⲗⲁ ⲁ [ⲩ] ϣⲱⲡⲉ ⲟⲛ ⲛ̄ ⲣⲉϥ ⲧⲱ ⲣ︤ⲡ︥ . ⲁⲛⲧⲓ ⲧⲣⲉ ⲩ ⲧⲁⲗⲟ̂ ⲉϩⲣⲁⲓ̈ ⲙ̄ ⲡ ϫⲟ ⲉⲓⲥ ⲡ ⲛⲟⲩⲧⲉ ⲛ̄ ϣⲟⲣ︤ⲡ︥ · ⲁⲩⲱ ⲛ̄ⲧⲟⲟⲩ ⲛ̄ ϣⲟⲣ︤ⲡ︥ ⲉⲃⲟⲗ ϩ︤ⲛ︥ ︥ⲛ ⲉⲧ ⲟⲩ ⲉⲓ ⲣⲉ ⲙ̄ⲙⲟ ⲟⲩ ⲛ̄ ⲑⲩⲥⲓⲁ · ϩ︤ ⲙ︥ ⲡⲁⲓ̈ ⲛ̄ⲧ ⲁ ⲩ ϫⲟⲟ ⲥ ϫⲉ ⲁ ⲕ ϯ ⲉⲟⲟⲩ ⲛ̄ ⲛⲉⲕ ϣⲏⲣⲉ ⲛ̄ ϩⲟⲩⲟ ⲉⲣⲟ ⲓ̈ ⲉ ⲧⲣⲉ ⲩ ϫⲓ ⲥⲙⲟⲩ⳿ ⲉⲃⲟⲗ ϩ︤ⲛ︥ ⲧ ⲁⲡⲁⲣⲭⲏ ⲛ̄ ⲧⲉ ⲑⲩⲥⲓⲁ ⲧⲏ ⲣ︤ ⲥ︥ ⲙ ⲡ ⲓⲥⲣⲁⲏⲗ ϩⲓ ⲑ ⲏ ⲙ̄ⲙⲟ ⲓ̈ · ⲟⲩ ϭⲱⲛ︤ⲧ︥ ⲅⲁⲣ ⲛⲁ ⲙⲉ ⲡⲉ⳿ ⲉ ⲧⲣⲉ ϩⲉⲛ ϩ︤ⲙ︥ϩⲁⲗ · ⲥⲟⲩⲧ︤ⲛ︥ ⲧⲟⲟ ⲧ ⲟⲩ ⲉⲃⲟⲗ̂ ⲉ ⲟⲩ ⲱⲙ ⲛ̄ ϣⲟⲣ︤ⲡ︥ ⲙⲁⲗⲓⲥⲧⲁ ϩⲉⲛ ϩ︤ⲙ︥ϩⲁⲗ ⲙ̄ ⲡⲟⲛⲏ ⲣⲟⲥ ⲉⲣⲉ⳿ ⲡⲉⲩ ϫⲟⲉⲓⲥ ϩⲓ ϯ ⲧⲣⲁ ⲡⲉⲍⲁ ⲛ̄ ⲟⲩⲱⲧ ϩⲁ ⲑ ⲏ ⲙ̄ⲡⲁⲧ︤ ϥ︥ ⲟⲩⲉϩ ⲥⲁϩⲛⲉ ⲛⲁ ⲩ · ⲉ ϣϫⲉ ⲕ ⲟⲩⲱϣ ⲉ ⲧⲁⲉⲓⲉ ϩⲉⲛ ⲣⲱⲙⲉ · ⲏ̄ ⲉ ⲣ̂ ϩⲙⲟⲧ ⲛⲁ ⲩ ⲧⲁⲉⲓⲟ ⲟⲩ ϩ︤ⲙ︥ ⲡⲉⲕ ⲏⲓ̈ . ⲣ̂ ϩⲙⲟⲧ ⲛⲁ ⲩ ϩ︤ⲛ︥ ⲛ ⲉⲧⲉ ⲛⲟⲩⲕ ⲛⲉ · ⲡ ⲙⲁ ⲁⲛ ⲙ̄ ⲡⲉⲓ̈ⲑⲉ ⲛ̄ ϩⲉⲛ ⲣⲱⲙⲉ ϩⲓϫⲱ ϥ ⲡⲉ ⲡⲉ ⲑⲩⲥⲓⲁ ⲥⲧⲏⲣⲓⲟⲛ · ⲟ ⲩⲧⲉ ⲡ ϩⲛⲟ̂ ⲁⲛ ⲛ̄ ⲣ̂ ϩⲙⲟⲧ ⲛⲁ ⲩ ⲛ̄ϩⲏⲧ︤ ϥ︥ ⲡⲉ ⲡ ⲥⲱⲙⲁ ⲙ̄ ⲡ ϫⲟⲉⲓⲥ ⲙ︤ⲛ︥ ⲡⲉϥ ⲥⲛⲟϥ · ⲟⲩ ⲙⲩⲥⲧⲏⲣⲓ ⲟⲛ ⲅⲁⲣ ⲡ ⲉⲧ︤ ⲛ︥ ⲉⲓⲣⲉ ⲙ̄ⲙⲟ ϥ · ⲁⲩⲱ ⲟⲩ ϩⲱⲃ ⲁⲛ ⲡⲉ ⲛ̄ ⲟⲩⲱⲙ ϩⲓ ⲥⲱ᷍ · ⲟ ⲩⲧⲉ ⲟⲩ ⲧⲟ ⲡⲟⲥ ⲁⲛ ⲡⲉ ⲛ̄ ⲧⲣⲉ ⲡ ⲣⲱⲙⲉ ⲃⲱⲕ⳿ ⲉϩⲣⲁⲓ̈ ⲉ ⲙⲁⲩ ⲛ̄ ⲑ ⲉ ⲉⲧ︤ ϥ︥ ⲟ̂ ⲙ̄ⲙⲟ ⲥ · ⲡ ⲡⲟⲣ ⲛⲟⲥ · ⲁⲩⲱ ⲧ ⲡⲟⲣ ⲛⲏ . ⲡ ⲛⲟⲉⲓⲕ ⲁⲩⲱ ⲡ ⲣⲉϥ ϫⲓ ⲛ ϭⲟⲛ︤ⲥ︥ , ⲡ ⲣⲉϥ ϫⲓⲟⲩⲉ . ⲁⲩⲱ ⲡ ⲣⲉϥ ⲣ̂ ⲁⲛⲁϣ ⲛ̄ ⲛⲟⲩϫ · ⲡ ⲟⲩⲁ̂ ⲡ ⲟⲩⲁ̂ ϩ︤ⲙ︥ ⲡⲉϥ ⲡⲟⲛⲏⲣⲟⲛ · ⲛ̄ⲧ ⲁ ⲓ̈ ⲧⲁ ⲩ ⲉ ⲛⲁⲓ̈ ⲁⲛ ⲛ̄ ⲑ ⲉ ⲛ̄ ϩⲉⲛ ⲣⲁⲥⲟⲩ . ⲛⲉⲛ ϩⲃⲏⲩⲉ ⲅⲁⲣ⳿ ⲛ ⲉⲧ ⲧⲣⲉ ⲛⲉⲓ̈ ϣⲁϫⲉ ϯ ϩⲁⲡ⳿ ⲉⲣⲟ ⲛ ⲁⲩⲱ ⲛⲁⲛⲟⲩ ⲥ ⲉ ⲩ ϯ , ⲁ︤ⲣ︥ⲁ⳿ ⲧ︤ⲛ︥ ⲛⲁ ⲙⲉⲧⲁⲛⲟⲉⲓ ⲁ︤ⲣ︥ⲁ ⲧ︤ⲛ︥ ⲛⲁ ϩⲱ̂ ⲉⲣⲟ ⲛ ⲉ ⲛ ⲥⲱ ⲟⲩϩ⳿ ⲛⲁ ⲛ⳿ ⲉϩⲟⲩⲛ ⲛ̄ ⲟⲩ ⲟⲣⲅⲏ ϩ︤ⲙ︥ ⲡⲉ ϩⲟⲟⲩ ⲛ̄ ⲧ ⲟⲣ ⲅⲏ ⲙ︤ⲛ︥ ⲡ ϭⲱⲗⲡ̄ ⲉⲃⲟⲗ ⲙ̄ ⲡ ϩⲁⲡ ⲙ̄ ⲙⲉ ⲙ̄ ⲡ ⲛⲟⲩⲧⲉ · ⲉ ϣϫⲉ ⲛⲉⲓ̈ ⲡⲟ ⲛⲏⲣⲟⲛ ⲛ̄ ⲧⲉⲓ̈ ϭⲟⲧ ϣⲟⲟⲡ ⲛⲁ ⲛ . ⲉⲓ̈ⲉ ⲟⲩ ⲛ̄ ⲟⲩⲟⲛ⳿ ⲉⲣⲟ ϥ ⲙ̄ ⲡ ⲉⲧ ϣⲁϫⲉ ϫⲉ ϥ ϫⲱ̂ ⲙ̄ ⲡ ⲉⲧⲉ ⲛ︤ ϥ︥ ϣⲟⲟⲡ ⲁⲛ . ⲉϣϫⲉ ⲥⲉ ϣⲟⲟⲡ ⲇⲉ ⲁⲩⲱ ⲥⲉ ⲣ̂ ϩⲟⲩⲟ ⲉⲓ̈ⲉ ⲥⲉ ⲣ̂ ⲛⲟⲃⲉ ⲛ̄ϭⲓ ⲛ ⲉⲧ ϭ︤ⲛ︥ⲁ ⲣⲓⲕⲉ ⲉ ⲡ ⲉⲧ ϣⲁϫⲉ ⲉ ⲧⲃⲉ ⲓ︤ⲥ︥ ⲅⲁⲣ⳿ ⲛ̄ ϫⲱ ⲛ̄ ⲛⲁⲓ̈ · ⲉⲧⲃⲉ ⲓ︤ⲥ︥ · ⲙⲁ ⲣ︤ ⲛ ︥ⲛⲟⲉⲓ̂ ϫⲉ ⲡ ⲇⲱⲣⲟⲛ⳿ ⲛⲁ ⲙⲉ⳿ ⲉⲧ ⲉϣϣⲉ ⲉ ⲧⲣⲉ ⲡ ⲣⲱⲙⲉ ⲧⲁⲁ ϥ ⲙ̄ ⲡ ⲉⲧ ϩⲓ ⲧⲟⲩⲱ ϥ · ⲡⲉ ⲧⲣⲉ ⲡ ⲟⲩⲁ̂ ⲡ ⲟⲩⲁ ⲃⲟⲏⲑⲉⲓ̂ ⲉ ⲡⲉϥ ⲥⲟⲛ . ⲁⲩⲱ ⲡⲉϥ ϣⲃⲏⲣ⳿ ϩ︤ⲛ︥ ⲛⲉϥ ⲁⲛⲁⲅⲕⲏ · ⲛⲉϥ ⲁⲛⲁⲅⲕⲏ ⲇⲉ ⲁⲛ ⲙ̄ⲙⲁⲧⲉ ϩ︤ⲛ︥ ϩⲉⲛ ϩⲃⲏⲩⲉ ⲉ ⲩ ⲟⲩ ⲟⲛ︤ϩ︥ ⲉⲃⲟⲗ · ⲁⲗⲗⲁ ϩ︤ⲛ︥ ⲛ̄ ⲁⲛⲁⲅ ⲕⲏ ⲛ̄ ⲛ̄ ⲛⲟⲃⲉ ⲙ̄ ⲡ ⲇⲓⲁⲃⲟⲗⲟⲥ · ⲟ ⲩⲛ̄ ϩⲉⲛ ϩⲃⲏⲩⲉ ϣⲟⲟⲡ⳿ ⲉⲣϣⲁⲛ ⲡ ⲣⲱⲙⲉ ⲉⲣⲏⲧ ⲙ̄ⲙⲟ ⲟⲩ . ⲏ̄ ⲉϥ ϣⲁⲛ ⲧ︤ⲙ︥ ⲉⲣⲏⲧ ⲥⲉ ⲉⲣⲟ ϥ⳿ ⲉ ⲁⲁ ⲩ ⲉⲧⲉ ⲛⲁⲓ̈ ⲛⲉ · ⲡⲉϥ ⲙⲁ ⲛ̄ ⲛ̄ⲕⲟ ⲧ︤ⲕ︥ ⲉ ⲧ︤ⲃ︥ⲃⲟ ϥ · ⲡ ⲛⲁ⳿ ⲉ ⲁⲁ ϥ⳿ ⲉ ⲟⲩ ⲛ̄ⲧⲁ ϥ ⲙⲙⲁⲩ ⲛ̄ ⲛⲉ ϩⲃⲏⲩⲉ ⲉⲙ ⲡ ⲃⲓⲟⲥ · ⲡ ϩⲁⲡ ⲉ ⲧⲁⲁ ϥ⳿ ⲉϫ︤ⲛ︥ ϫⲓ ϩⲟ̂ . ⲛⲉ ϩⲟⲟⲩ ⲛ̄ ⲛⲏⲥⲧⲉⲓⲁ⳿ ⲉ ϩⲁⲣⲉϩ⳿ ⲉⲣⲟ ⲟⲩ ⲕⲁⲧⲁ ⲛ̄ ⲕⲁⲛⲱⲛ ⲛ̄ ⲧ ⲉⲕⲕⲗⲏⲥⲓⲁ ⲛ̄ ⲁⲡⲁⲣⲭⲏ . ⲁⲩⲱ ⲛ̄ ⲣⲉⲙⲏⲧ ⲙ︤ ⲛ︥ ⲡ ⲉⲧ ⲛⲁⲛⲟⲩ ϥ ⲛⲓⲙ . ⲟ ⲩⲛ̄ ϩⲉⲛ ϩⲃⲏⲩⲉ ⲉⲣϣⲁⲛ ⲧ︤ⲙ ︥ⲡ ⲣⲱ ⲙⲉ⳿ ⲉⲣⲏⲧ ⲙ̄ⲙⲟ ⲟⲩ . ⲙ︤ⲛ︥ ⲛⲟⲃⲉ ⲉⲣⲟ ϥ · ⲛ̄ⲧ ⲁ ⲡ ϫⲟⲉⲓⲥ ⲅⲁⲣ ϫⲟⲟ ⲥ⳿ ϫⲉ ⲡ ⲉ ⲧⲉ ⲟⲩⲛ̄ ϭⲟⲙ ⲙ̄ⲙⲟ ϥ⳿ ⲉ ϥⲓ⳿ . ⲙⲁⲣⲉ ϥ ϥⲓ⳿ · ⲉϥ ϣⲁⲛ ⲉⲣⲏⲧ · ⲇⲉ ⲙ̄ⲙⲟ ⲟⲩ ⲛ︤ ϥ︥ ⲧ︤ⲙ︥ ⲁⲁ ⲩ . ⲟⲩⲟⲓ̈ ⲛⲁ ϥ · ⲉⲧⲉ ⲛⲁⲓ̈ ⲛⲉ . ⲉ ⲣ̂ ⲡⲁⲣⲑⲉ ⲛⲟⲥ · ⲉ ϥⲓ̂ ⲡⲉⲕ ⲥ̄ⳁⲟ︤ⲥ︥ ⲉ ⲟⲩⲁϩ︤ ⲕ︥ ⲛ̄ⲥⲁ ⲡ ⲛⲟⲩⲧⲉ ⲉ ⲣ̂ ⲟⲩⲏⲏⲃ ϩ︤ⲙ︥ ⲡⲉϥ ⲏⲉⲓ . ⲁⲩⲱ ⲉ ⲣ̂ ⲙⲟⲛⲁⲭⲟⲥ · ⲡ ⲉⲧ ⲛⲁ ϩⲉ⳿ ϭⲉ⳿ ⲉ ⲃⲟⲗ ϩ︤ⲛ︥ ⲛⲁⲓ̈ · ⲏ̄ ⲡ ⲉⲧ ⲛⲁ ⲕⲧⲟ ϥ · ⲉ ⲡⲁϩⲟⲩ ⲛ̄ϩⲏ ⲧ ⲟⲩ · ⲛ̄ⲧ ⲁ ϥ ⲁⲣⲛⲁ ϩⲱⲱ ϥ ⲁⲩⲱ ⲛ̄ⲧ ⲁ ϥ ϣⲱ ⲡⲉ ⲉ ⲟⲩ ⲥⲧⲏⲗⲏ ⲛ ̄ϩⲙⲟⲩ ⲛ̄ ⲑ ⲉ ⲛ̄ ⲧ ϩⲓⲙⲉ ⲛ̄ ⲗⲱⲧ . ⲉⲧⲉ ⲡⲁⲓ̈ ⲡⲉ · ⲟⲩ ⲣⲱⲙⲉ ⲉ ⲙ︤ⲛ︥ ⲙ︤ⲛ︥ⲧ ⲥⲁⲃⲉ ⲙ̄ ϩⲏⲧ︤ ϥ︥ · ⲉ ⲛϣⲁⲛ ϫⲟⲟ ⲥ ϫⲉ ⲉⲣⲉ ⲛⲉⲓ̈ ϣⲁ ϫⲉ ⲙⲓϣⲉ ⲛ̄ⲙ̄ⲙⲁ ⲛ ⲛⲓⲙ ⲅⲁⲣ ⲡ ⲉⲧ ⲙⲓ ϣⲉ ⲁⲛ ⲙ︤ⲛ ︥ⲛ ⲉ ⲧⲉⲣⲉ ⲡ ⲛⲟⲩ ⲧⲉ ⲙⲓϣⲉ ⲛ̄ⲙ̄ ⲙⲁ ϥ · ⲡⲉϥ ⲁⲅⲅⲉⲗⲟⲥ ⲡⲉ ⲏ̄ ⲡⲉϥ ⲡ︤ⲛ︥ⲁ ⲉⲧ ⲟⲩⲁⲁⲃ · ⲛ ⲉⲧ︤ ϥ︥ ϣⲁϫⲉ ⲛ̄ϩⲏⲧ ⲟⲩ ⲛⲉ . ⲏ̄ ⲧⲉⲓ̈ ϩⲉ ϣⲏⲙ⳿ ⲧⲉ ⲉ ⲧⲣⲉ ⲡ ⲣⲱⲙⲉ ϣ︤ⲙ︥ϣⲉ ⲙ̄ ⲡ ⲛⲟⲩ ⲧⲉ ϩ︤ⲛ︥ ⲧ︤ⲃ︥ⲃⲟ̂ ⲛⲓⲙ ϩ︤ⲛ︥ ⲛⲉϥ ⲥⲩⲛⲁⲅⲱⲅⲏ ⲉⲧ ⲟⲩⲁⲁⲃ · ⲕ ⲁⲛ⳿ ⲕ ⲛⲁ ⲣ̂ ⲡⲁⲣ ⲑⲉⲛⲟⲥ ⲁⲛ ⲛ̄ ⲑ ⲉ ⲛ̄ⲧ ⲁ ⲕ ⲉⲣⲏⲧ ⲙ̄ⲙⲟ ⲥ · ⲙ̄ⲡ︤ⲣ ︥ⲣ̂ ⲙⲁⲗⲁⲕⲟⲥ . ⲙ̄ ⲡ︤ⲣ︥ ⲛ̄ⲕⲟⲧ︤ⲕ︥ ⲙ︤ⲛ︥ ϩⲟⲟⲩⲧ · ⲙ̄ⲡ︤ⲣ︥ ϣⲱⲡⲉ ⲉ ⲟⲩⲛⲧ︤ ⲕ︥ ϩⲁϩ ⲛ̄ ⲥϩⲓⲙⲉ · ϫⲉ ⲙ︤ⲛ︥ⲧ︤ ⲕ︥ ⲟⲩⲉⲓ · ⲕ ⲁⲛ ⲕ ⲛⲁ ⲣ̂ ϩⲉⲛ ⲡⲣⲁⲝⲉⲓⲥ ⲁⲛ ⲉ ⲩ ⲉⲓⲛⲉ ⲛ̄ ⲛⲁ ⲛ̄ ⲁⲅⲅⲉⲗⲟⲥ . ⲙ̄ⲡ︤ⲣ︥ ⲣ̂ ϩⲉⲛ ⲡⲣⲁ ⲝⲓⲥⲟⲛ ⲛ̄ ⲇⲁⲓ ⲙⲟⲛⲓⲟⲛ · ⲕⲁⲛ ⲛ̄ ⲥⲉ ⲛⲁ ⲥⲱⲧ︤ⲙ︥ ⲁⲛ⳿ ⲉ ϩⲉⲛ ⲁⲅⲁⲑⲟⲛ ⲛ̄ϩⲏⲧ︤ ⲛ ⲉ ⲩ ⲛⲁ ⲣ̂ ϣⲡⲣⲉ ⲙ̄ⲙⲟ ⲟⲩ ⲛ̄ϭⲓ ⲛ̄ ϩⲉⲗ ⲗⲏⲛ · ⲁⲩⲱ ⲉⲛ ⲥⲉ ⲥⲟⲩⲱⲛ︤ ⲛ︥ ϫⲉ ⲉ ⲛ ⲏⲡ⳿ ⲉ ⲡ ⲛⲟⲩ ⲧⲉ . ⲛ̄ ⲥⲉ ⲉⲓⲙⲉ ⲇⲉ ⲟⲛ ϫⲉ ⲟⲩ ⲛⲟϭ̂ ⲡⲉ ⲡ ϫⲟ ⲉⲓⲥ · ⲟⲩ ⲛⲟϭ ⲧⲉ ⲧⲉϥ ϭⲟⲙ · ⲉ ⲓ̈ⲉ ︥ⲙ̄ⲡ︤ⲣⲧⲣⲉ ⲩ ⲥⲱⲧ︤ⲙ︥ ⲟⲛ ⲉ ϩⲉⲛ ⲡⲟⲛⲏⲣⲟⲛ ⲛ̄ϩⲏⲧ︤ ⲛ︥ . ⲁⲩⲱ ϩⲉⲛ ⲡⲟⲛⲏⲣⲟⲛ ⲛ̄ ⲧⲉⲓ̈ ϩⲉ⳿ ⲉⲛ ⲥⲉ ϩ︤ⲛ ⲛ̄ ︥ⲕⲉ ϩⲉⲑⲛⲟⲥ ⲁⲛ · ⲛ̄ ϣⲏⲣⲉ ⲣⲱ ⲛⲉ ⲙ̄ ⲡ ⲇⲓⲁ ⲃⲟⲗⲟⲥ ϩⲱ ⲥⲧⲉ⳿ ⲉ ⲧⲣⲉ ⲟⲩⲁ̂ ⲁⲛ ⲙ̄ⲙⲁⲧⲉ · ⲏ̄ ⲥⲛⲁⲩ̂ ⲥⲱⲱϥ ⲙ̄ ⲡⲉ ⲣⲡⲉ ⲙ̄ ⲡ ⲛⲟⲩ ⲧⲉ ⲙ︤ⲛ ︥ⲛⲉϥ ⲇⲓ ⲕⲁⲓⲱⲙⲁ ⲛ̄ ⲑ ⲉ ⲉⲧ ⲥⲏϩ · ⲁ ⲗⲗⲁ ⲙⲉϣⲁⲕ ⲛ̄ⲧⲟϥ ⲛ︤ ⲅ︥ ϭ︤ⲛ︥ ⲟⲩⲁ̂ ⲉⲃⲟⲗ ϩ︤ⲛ︥ ϩⲁϩ · ⲁⲩⲱ ⲥⲛⲁⲩ ⲉⲃⲟⲗ ϩ︤ⲛ︥ ϩⲉⲛ ⲙⲏⲏϣⲉ ⲙ̄ⲡ ⲟⲩ ϫⲱϩ︤ⲙ︥ ⲙ̄ ⲡⲉ ⲣⲡⲉ ⲙ̄ ⲡ ⲛⲟⲩⲧⲉ · ⲙ︤ⲛ ︥ⲛⲉϥ ⲇⲓⲕⲁⲓ ⲱⲙⲁ ⲛ̄ ⲑ ⲉ ⲉⲧ ⲥⲏϩ · ⲛ̄ ⲧⲉⲓ̈ ϩⲉ ⲟⲛ⳿ ⲧⲉ ⲧⲉ ⲥϩⲓⲙⲉ̂ ⲉⲧ ϫⲱ ⲙ̄ⲙⲟ ⲥ⳿ ϫⲉ ⲁⲛ︤ⲅ︥ ⲟⲩ ⲡⲁⲣⲑⲉ ⲛⲟⲥ . ⲉ ⲟⲩⲉⲓ ⲁⲛ ⲧⲉ · ⲙ̄ⲡ︤ⲣ︥ ϣⲱⲡⲉ ⲉ ⲟⲩⲛ̄ ⲧ ⲉ ϩⲁϩ ⲛ̄ ϩⲁⲓ̈ · ϫⲉ ⲙ︤ⲛ︥ⲧ ⲉ ⲟⲩⲁ · ⲛ̄ ⲧⲉ ⲛⲁ ϯ ⲛⲁⲁ ⲕⲉ ⲁⲛ . ⲉ ⲧⲣⲉ ϫⲡⲟ ⲛ̄ ϩⲉⲛ ϣⲏ ⲣⲉ · ⲏ̄ ⲉ ϩⲗⲟⲟ ⲗⲉ ⲙ̄ⲙⲟ ⲟⲩ · ⲙ̄ⲡ︤ⲣ︥ ⲃⲁⲥⲁⲛⲓ ⲍⲉ ⲟⲛ ⲙ̄ⲙⲟ · ⲉ ⲉⲛⲧ ⲟⲩ⳿ ⲉϩⲣⲁⲓ̈ ⲛ̄ϩⲏⲧ ⲉ ϩ︤ⲛ︥ ϩⲁϩ ⲛ̄ ⲥⲙⲟⲧ ⲙ̄ ⲡⲟ ⲛⲏⲣⲟⲛ ϩⲁ ⲑ ⲏ̂ ⲛ̄ ⲧ ⲉⲩⲛⲟⲩ ⲟⲩⲧⲉ ⲙ̄ⲡ︤ⲣ︥ ⲛⲟ ϫ ⲟⲩ ⲟⲛ⳿ ⲉⲃⲟⲗ ⲛ̄ ⲧⲉ ⲥⲟⲟⲩⲛ ⲁⲛ ϫⲉ ⲡⲉⲩ ϩⲟⲣ ⲏ̄ ⲧⲉ ϣⲱⲛ ⲉⲧ ⲛⲁ ⲟⲩⲟⲙ ⲟⲩ · ⲛ̄ ⲑ ⲉ ⲟⲛ ⲛ̄ⲧ ⲁ ⲣ ⲣ̂ ⲁⲧ ⲥⲟⲟⲩⲛ ϫⲉ ⲡ ⲕⲱϩ︤ⲧ︥ ⲙ︤ⲛ︥ ⲡ ϥ︤ⲛ︦ⲧ︥ ⲡ ⲉⲧ ⲛⲁ ⲕⲗⲏⲣⲟⲛⲟ ⲙⲉⲓ ⲙ̄ⲙⲟ̂ · ⲛ̄ ⲧⲉ ⲛⲁ ϫⲧⲉ ϩⲉⲛ ϣⲏⲣⲉ ⲁⲛ ϩ︤ⲙ︥ ⲡⲟⲩ ⲧⲟⲡ ⲙ̄ⲡ︤ⲣ︥ ϩⲟⲡ ⲟⲩ ⲟⲛ ϩ︤ⲛ︥ ϩⲉⲛ ⲙⲁ ⲛ̄ ϫⲓⲟⲩⲉ · ⲏ̄ ϩ︤ⲙ︥ ⲡ ϣⲏⲓ ⲏ̄ ⲡ ⲙⲟⲟⲩ ϫⲉ ⲛ̄ ⲛⲉⲩ ϩⲱⲡ ⲛ̄ ⲧⲟⲩ ⲯⲩⲭⲏ ⲙ︤ⲛ ︥ⲡⲟⲩ ⲥⲱⲙⲁ ϩⲣⲁⲓ̈ ϩ︤ⲛ︥ ⲁⲙ︤ⲛ︥ⲧⲉ ⲁⲩⲱ ⲛ̄ⲧⲉ ⲡⲟⲩ ⲣⲁⲛ ϩⲱⲃ︤ⲥ︥ ϩ︤ⲙ︥ ⲡ ⲕⲁⲕⲉ · ⲉ ⲛⲉ ⲙ̄ⲡⲉ ϯ ⲡⲟⲩ ϩⲟ̂ ⲅⲁⲣ ⲙ︤ⲛ︥ ⲛⲟⲩ ⲃⲁⲗ ⲛ̄ ⲟⲩ ⲣⲱⲙⲉ ⲛ̄ ⲁⲕⲁⲑⲁⲣⲧⲟⲥ . ⲉⲃⲟⲗ ⲧⲱⲛ ϫⲉ ⲉⲣⲉ ⲧ ⲥⲁⲃⲉ ⲡ ⲇⲓⲁⲃⲟⲗⲟⲥ ⲉ ⲡⲟⲩ ϩⲏⲧ ⲉⲣⲉ ϭⲱⲗⲡ ⲛⲁ ϥ ⲉⲃⲟⲗ ⲛ̄ ⲛⲟⲩ ⲙⲉⲉⲩⲉ ⲙ︤ⲛ ︥ⲡⲟⲩ ⲙⲟⲕⲙⲉⲕ · ⲙ̄ ⲡⲉ ⲥⲱⲧ︤ⲙ︥ ⲛ̄ ⲧⲟ̂ ⲉⲧⲃⲉ ⲧⲁⲓ̈ ⲛ̄ⲧ ⲁ ⲩ ϫⲟⲟ ⲥ ⲉⲧⲃⲏⲏⲧ︤ ⲥ︥ ϫⲉ ⲛ ⲉⲧ ϩⲁⲧⲏ ⲥ ⲅⲁⲣ ⲧⲏⲣ ⲟⲩ ϩⲟⲃ︤ⲥ︥ · ⲛⲓⲙ ⲡ ⲉⲛⲧ ⲁ ϥ ⲣ ϣⲟ ⲣ︤ⲡ︥ ⲉ ⲛⲓⲙ ϩ︤ⲛ︥ ⲛ ⲉⲛⲧ ⲁ ⲩ ⲉⲓ᷍ ⲛⲉ ⲉϩⲟⲩⲛ⳿ ⲉ ⲧⲣⲉ ⲩ ϣⲱⲗ ⲁⲩⲱ ⲛ̄ ⲥⲉ ϣⲱϥ ⲛ̄ ⲧⲟⲩ ⲯⲩⲭⲏ · ⲡ ⲣⲱⲙⲉ ⲙ̄ ⲡⲟ ⲛⲏⲣⲟⲥ ⲡⲉ · ϫ︤ⲛ︥ ⲙ̄ⲙⲟⲛ · ⲡ ⲥⲁ ⲧⲁⲛⲁⲥ ⲡⲉ · ⲛ̄ ⲧⲟ̂ ⲅⲁⲣ ⲡ ⲉⲛ ⲧ ⲁ ⲣ ⲟⲩⲱ ⲛ ⲛⲁⲩ ⲙ̄ ⲡⲟⲩ ⲣⲟ̂ · ⲛ̄ ⲧⲟ̂ ⲟⲛ ⲡ ⲉⲧ ⲥⲟ ⲟⲩⲛ ϫⲉ ⲛⲓⲙ ⲡ ⲉⲛⲧ ⲁ ϥ ϣⲱ ⲡⲉ ⲛ̄ ϫⲁⲩ ⲙⲟ ⲉⲓⲧ ⲛ̄ ⲛ ⲉⲛⲧ ⲁ ⲩ ϥⲓ̈ ⲙ̄ ⲡⲉ ⲭⲣⲏⲙⲁ ϩ︤ⲙ︥ ⲡ ⲏⲉⲓ · ⲉ ⲛⲉ ϩⲉ ⲛ ⲣⲉϥ ϫⲓⲟⲩⲉ · ⲏ̄ ϩⲉⲛ ⲣⲉϥ ϫⲱⲱⲗⲉ ⲛ ⲉⲛⲧ ⲁ ⲩ ⲉⲓ᷍ⲛⲉ ⲉϩⲟⲩⲛ · ⲛⲉ ⲥ ⲛⲁ ϣⲱⲡⲉ ⲛ̄ ⲥⲉ ⲕⲁ ϩⲉⲛ ⲗⲁ ⲁⲩ ⲉ ⲡⲁϩⲟⲩ . ⲡ ⲇⲁⲓⲙⲟⲛⲓⲟⲛ ⲉⲧⲉ ⲙⲉ ϥ ⲥⲉⲓ ⲛ̄ ⲣ̂ ̄ⲛⲟⲃⲉ · ⲛ̄ ⲧⲟϥ ⲡ ⲉⲛⲧ ⲁ ϥ ⲁⲡⲁⲧⲁ ⲙ̄ⲙⲟ̂ · ⲛ̄ⲧⲟϥ ⲡ ⲉⲛⲧ ⲁ ϥ ⲣ̂ ̂ⲙⲁⲅⲓⲁⲉⲣⲟ̂ . ⲛ̄ ⲧⲟ̂ ⲛ̄ ϣⲟⲣ︤ⲡ︥ ⲡ ⲉⲛⲧ ⲁ ⲣ ⲕⲁ̂ ⲙⲁ ⲛⲁ ϥ ⲛ̄ϩⲏⲧ ⲉ · ⲉ ⲛⲉⲣⲉ ϭⲱϣ︤ⲧ︥ ⲁⲛ ⲉⲃⲟⲗ ϩⲏⲧ︤ ϥ︥ ⲛⲉⲣ ⲁ ⲧⲱⲙ︤ⲧ︥ ⲉⲣⲟ ϥ ⲁⲛ ⲡⲉ ϩ︤ⲛ︥ ⲟⲩ ⲥⲙⲟⲧ ⲙ ⲡⲟⲣ ⲛⲏ . ⲟⲩⲧⲉ ⲛ̄ⲧⲟϥ ϩⲱⲱ ϥ ⲟⲛ ⲛⲉ ϥ ⲛⲁ ϭⲱ ⲣ︤ϭ︥ ⲁⲛ ⲡⲉ ϩ︤ⲛ︥ ⲛ̄ ⲕ︤ⲗ︥ϫⲉ ⲙ︤ⲛ︥ ⲛ̄ ϩⲉⲓⲣ ⲙ︤ⲛ︥ ⲡ ⲕⲱⲧⲉ ⲙ̄ ⲡⲟⲩ ⲏⲉⲓ . ⲛ̄ ⲧⲟ̂ ⲡ ⲉⲛⲧ ⲁ ̂ⲣ ⲧⲥⲁⲃⲟ ϥ ⲉ ⲙ ⲙⲟ ⲉⲓⲧ ⲛ̄ ⲉⲓ᷍ ⲉϩⲟⲩⲛ ⲁⲩⲱ ⲛ̄ ⲃⲱⲕ⳿ ⲉ ⲃⲟⲗ ϩ︤ⲛ︥ ⲟⲩ ⲕⲣⲟϥ · ⲛ̄ⲧⲟ̂ ⲡ ⲉⲛⲧ ⲁ ⲣ ϩⲟⲡ︤ ϥ︥ ϩ︤ⲙ︥ ⲡⲟⲩ ϩⲏⲧ ⲙ︤ⲛ︥ ⲧⲟⲩ ⲯⲩⲭⲏ · ⲁⲩⲱ ⲡⲟⲩ ⲙⲉⲉⲩⲉ ⲛ̄ ⲑ ⲉ ⲛ̄ ⲟⲩ ⲥϩⲓ ⲙⲉ ⲉ ⲁ ⲥ ϩⲱⲡ ⲙ̄ ⲡ ⲉⲧ ⲟ̂ ⲛ̄ ⲛ ⲟⲉⲓⲕ ⲉⲣⲟ ⲥ ϩ︤ⲛ︥ ⲛ̄ ⲧⲁ ⲙⲉⲓⲟⲛ . ⲁⲩⲱ ϩ︤ⲛ︥ ⲛ̄ ⲕ︤ⲗ︥ϫⲉ ⲙ̄ ⲡⲉⲥ ⲏⲓ̈ · ⲛ̄ ⲧⲟ̂ ⲡ ⲉⲛⲧ ⲁ ⲣ ⲛ̄ⲧ︤ ϥ︥ ⲉϩⲣⲁⲓ̈ ⲉ ϫ︤ⲙ︥ ⲡ ⲙⲁ ⲉⲧⲉ ⲣⲉ ⲡⲉ ⲭⲣⲏⲙⲁ ϩⲏⲡ ⲙ̄ⲙⲁⲩ · ⲛ̄ⲧⲟ̂ ⲡ ⲉⲛⲧ ⲁ ⲣ ϯ ⲙⲁⲉⲓⲛ⳿ ⲉⲣⲟ ϥ ⲛⲁ ϥ · ⲙⲟ ϣⲧ ⲉ ⲛ̄ⲧⲟ̂ ⲧ ⲡⲁⲣⲑⲉⲛⲟⲥ ⲛ̄ ⲥⲟϭ . ⲕⲱⲧ ⲉ ϩ︤ⲛ︥ ⲟⲩ ϩⲛⲁⲁⲩ ⲧⲏⲣ ⲟⲩ⳿ ⲧⲁⲣ ⲉ ⲉⲓⲙⲉ⳿ ϫⲉ ⲟⲩ᷍ ⲡ ⲉⲧⲉ ⲙ̄ⲡ︤ ϥ︥ ϥⲓⲧ︤ ϥ︥ ϩ︤ⲛ︥ ⲛ ⲉⲧ ϣⲟⲟⲡ ⲛⲉ · ⲡ ⲟⲩ ⲧ︤ⲃ︥ⲃⲟ̂ ⲡⲉ ⲡ ⲛⲟϭ ⲛ̄ ⲭⲣⲏ ⲙⲁ · ⲡⲉ ϣⲗⲏⲗ ⲡⲉ . ⲙ̄ ⲯⲉⲗⲓ ⲟⲛ · ⲙ︤ⲛ︥ ⲛ̄ ⲝⲟⲩⲣ ⲙ̄ ⲙⲓⲛⲉ ⲙⲓⲛⲉ ⲉⲧ ϩ︤ⲛ︥ ⲛⲟⲩ ϭⲓϫ ⲙ︤ⲛ︥ ⲛⲟⲩ ⲧⲏⲏ ⲃⲉ . ⲧⲟⲩ ϭⲓⲛ ⲙⲟⲟϣⲉ ⲧⲉ ϩ︤ⲛ︥ ⲟⲩ ⲙ︤ⲛ︦ⲧ︥ ⲣ︤ⲙ︥ ϩⲉ . ⲙ̄ ⲡⲉⲗⲓⲥ ⲉⲧ ϩ︤ⲛ︥ ⲛⲟⲩ ⲟⲩ ⲉⲣⲏⲧⲉ · ⲧⲟⲩ ⲙ︤ⲛ︦ⲧ︥ ⲥⲧⲙⲏⲧ ⲧⲉ . ⲡ ⲕⲁϣ⳿ⲁ ⲃⲉⲗ ⲉⲧ ϩ︤ⲛ︥ ⲛⲟⲩ ⲙⲁⲁϫⲉ · ⲡⲉ ⲑ︤ⲃ︥ⲃⲓⲟ̂ ⲡⲉ ⲡⲉ ⲕⲣⲓⲕⲟⲥ ⲁⲩⲱ ⲡ ϩⲱⲥ ⲛ̄ ⲕⲁⲕⲟ̂ ⲉⲧ ϩ︤ⲙ︥ ⲡⲟⲩ ⲙⲁⲕ︤ϩ︥ ⲧ ⲟⲩ ⲉⲡⲓⲥⲧⲏ ⲙⲏⲧⲉ · ⲡ ⲕⲟ ⲥⲙⲟⲥ ⲉⲧ ϩⲓ ϫ︤ⲛ︥ ⲧⲟⲩ ⲁⲡⲉ · ⲏ̄ ⲉⲧ ⲕⲱⲧⲉ ⲉ ⲧⲟⲩ ⲧⲉϩⲛⲉ . ⲛⲟⲩ ⲛⲏⲥⲧⲓⲁ ⲛⲉ ⲛ̄ ⲭⲁⲗⲓⲛⲟⲥ ⲙ̄ ⲡⲟⲩ ⲥⲱⲙⲁ · ⲛ ⲟⲩ ⲙⲉⲗⲉⲧⲁ ⲛⲉ ⲙ̄ ⲡ ⲗⲟⲅⲟⲥ ⲙ̄ ⲡ ⲛⲟⲩⲧⲉ · ⲡ ϩⲏⲃ︤ⲥ︥ ⲛ̄ ⲛⲟⲩ ⲟⲩⲉⲣⲏⲧⲉ · ⲛⲟⲩ ⲡⲣⲁⲝⲉⲓⲥ ⲉⲧ ⲛⲁⲛⲟⲩ ⲟⲩ ⲛⲉ ⲛ̄ ϩⲟⲉⲓⲧⲉ ⲉⲧ ⲥⲟⲧ︤ⲡ︥ ⲉ ϣⲁ ⲣⲉ ⲧⲁⲁ ⲩ ϩⲓⲱ ⲱ ⲧⲉ · ⲡ ⲉ ϩⲙⲟⲧ⳿ ⲡⲉ ⲡ ⲥⲟϭ︤ⲛ︥ · ⲁⲩⲱ ⲡ ⲛⲉϩ⳿ ⲉ ϣⲁ ⲣⲉ ⲧⲁϩⲥ ⲉ ⲙ̄ⲙⲟ ⲟⲩ ⲁⲩⲱ ⲛ̄ ⲧⲉ ⲧⲁⲁ ⲩ ⲉϫ︤ⲛ︥ ⲧⲟⲩ ⲁⲡⲉ · ⲧ ⲙⲉ⳿ ⲧⲉ ⲧⲉ ⲫⲁ ⲥⲅⲓⲁ̂ ⲉ ϣⲁ ⲣⲉ ⲙⲟⲣ︤ⲥ︥ ⲙ̄ⲙⲟ̂ · ⲧ ⲙ︤ⲛ︦ⲧ︥ ⲣ︤ⲙ︥ ⲛ̄ ϩⲏⲧ ⲧⲉ ⲡ︤ ⲣ︥ϣⲱⲛ , ⲉ ϣⲁ ⲣⲉ ϭⲟⲟⲗⲉ ⲙ̄ⲙⲟ ϥ · ⲛ ⲁⲓ̈ ⲙ︤ⲛ︥ ⲛⲉⲓ̈ ⲕⲟ ⲟⲩⲉ̂ ⲛ ⲉⲧⲉ ⲙ̄ ⲡ︤ ϥ︥ ϥⲓⲧ ⲟⲩ ⲧⲏ ⲣ ⲟⲩ ⲛ̄ ⲧⲟⲟ ⲧ ⲉ . ϣⲁϩⲣⲁⲓ̈ ⲉ ⲡⲉ ⲥⲧⲏⲙ ⲁ ϥ ϣⲟⲩⲱ⳿ · ⲉ ⲃⲟⲗ ϩ︤ⲛ︥ ⲛⲉϥ ϩⲛⲁⲁⲩ⳿ ⲁ ϥ ϥⲓ ⲧ︤ ϥ︥ ⲧ ⲙ︤ⲛ︦ⲧ︥ ϣⲁⲩ ⲏ̄ ⲡ ϣⲓⲡⲉ ⲉⲧ ⲛⲁ ⲛⲟⲩ ϥ ⲉⲧ ϩ︤ⲛ︥ ⲛⲟⲩ ⲃⲁⲗ ⲛ̄ⲧ ⲁ ⲧⲁⲓ̈ ⲉⲧ︤ ⲙ︥ ⲙⲁⲩ ϫⲟⲟ ⲥ ⲛ̄ ⲛⲁϩ︤ⲣ︦ⲙ︥ ⲡⲉⲥ ⲥⲟⲛ ϫⲉ ϯ ⲛⲁ ⲁⲙⲁϩⲧⲉ ⲙ̄ⲙⲟ ⲕ ⲛ̄ ⲧⲁ ϫⲓⲧ︤ ⲕ︥ ⲉ ϩⲟⲩⲛ⳿ ⲉ ⲡ ⲏⲉⲓ ⲛ̄ ⲧⲁ ⲙⲁⲁⲩ . ⲁⲩⲱ ⲉϩⲟⲩⲛ ⲉ ⲡ ⲧⲁⲙⲓⲟⲛ ⲛ̄ ⲧⲉ ⲛⲧ ⲁ ⲥ ⲱ̂ ⲙ̄ⲙⲟ ⲓ̈ · ⲛ̄ ⲑ ⲉ ⲧⲉⲛⲟⲩ ⲉⲧⲉⲣⲉ ⲧ ⲡⲁⲣ ⲑⲉⲛⲟⲥ ϩ︤ⲛ︥ ⲟⲩ ⲙⲉ ⲉⲧ ϩⲁⲣⲉϩ ⲛⲁ ⲥ ⲉ ⲧⲉⲥ ⲙ︤ⲛ︦ⲧ ⲣ︤ⲙ︥ ⲙ ⲁⲟ̂ ⲧⲏⲣ︤ ⲥ︥ ϩ︤ⲛ︥ ⲛⲉ ϩⲃⲏⲩⲉ ⲛ̄ ⲁⲅⲁⲑⲟⲛ ⲉⲛ⳿ ⲧ ⲁ ⲥ ⲁⲁ ⲩ ϩ︤ⲛ︥ ⲧⲉⲥ ⲙ︤ⲛ︦ⲧ︥ ϫⲱⲱⲣⲉ ϣⲗⲏⲗ ⲉ ⲧⲣⲉ ⲓ︤ⲥ︥ ⲟⲩⲱϩ ⲛ̄ϩⲏ ⲧ︤ ⲥ︥ . ⲁⲩⲱ ⲡⲉϥ ⲡ︤ⲛ︦ⲁ︥ · ⲁ ⲣⲉ ⲁ ⲙⲁϩⲧⲉ ⲛ̄ⲧⲟ̂ ⲛ̄ ⲟⲩ ⲣⲱⲙⲉ ⲛ̄ ϫⲁϫⲉ ⲁ ⲣⲉ ϫⲓⲧ︤ ϥ︥ ⲉϩⲟⲩⲛ ⲉ ⲡⲟⲩ ⲏⲉⲓ · ⲁⲩⲱ ⲉ ⲡⲟⲩ ⲧⲁ ⲙⲓⲟⲛ ⲡ ⲉⲧ ⲃⲏⲧ . ⲁⲩⲱ ⲡ ⲁ ⲕⲁⲑⲁⲣⲧⲟⲛ ⲙ̄ ⲡ︤ⲛ︦ⲁ︥ ⲁ ⲣⲉ ϣⲟ ⲡ︤ ϥ︥ ⲉⲣⲟ̂ . ⲡ ⲉⲧ ⲟⲩⲁⲁⲃ ⲇⲉ · ⲁⲩⲱ ⲡ ⲙⲉⲣⲓⲧ · ⲡⲉ ⲡ︤ⲛ︦ⲁ︥ ⲛ̄ ⲁⲅⲁⲑⲟⲥ ⲁ ⲣⲉ ⲥⲁϩⲱ̂ ⲉⲃⲟⲗ ⲙ̄ⲙⲟ ϥ . ⲉⲃⲟⲗ ⲁⲛ ϫⲉ ⲙ︤ⲛ︥ ϭⲟⲙ ⲙ̄ⲙⲟ ϥ ⲉ ⲧⲟⲩ ϫⲟ · ⲁⲗⲗⲁ ⲉ ⲃⲟⲗ ⲛ̄ⲧⲟϥ ϫⲉ ⲛ̄ⲧ ⲁ ϥ ⲧⲁⲁⲧ ⲉ ⲉϩⲣⲁⲓ̈ ⲉ ⲧⲟⲟ ⲧ︤ ϥ︥ ⲙ̄ ⲡ ⲉⲧ ⲙⲟ ⲥⲧⲉ ⲙ̄ⲙⲟ̂ · ⲉⲧⲃⲉ ϫⲉ ⲁ ⲣ ⲙⲉⲣⲉ ϩⲉⲛ ϣ︤ⲙ︥ ⲙⲟ̂ . ⲁⲩⲱ ⲁ ⲣⲉ ⲟⲩⲁϩ ⲉ ⲛ̄ⲥⲱ ⲟⲩ · ⲁ ⲓ̣̈ ⲙⲉⲣⲉ ⲛ ⲉⲧ︤ ⲛ︥ⲕⲟⲧ︤ⲕ︥ ⲛ̄ⲙ̄ⲙ ⲉ · ⲁⲩⲱ ⲁ ⲣ ⲧⲁϣⲟ̂ ⲛ̄ ⲧⲟⲩ ⲡⲟⲣⲛⲉⲓⲁ ⲛ̄ⲙ̄ ⲙⲁ ⲩ · ⲁ ⲣ ⲧⲁ ϣⲟ ⲛ̄ ⲛ ⲉⲧ ⲟⲩ ⲏⲩ ⲙ̄ⲙⲟ ϩⲱ ⲥⲧⲉ ⲉ ⲧⲣⲉ ⲩ ⲟⲩⲱϩ ϩ︤ⲙ︥ ⲡⲟⲩ ⲏⲉⲓ ⲛ̄ⲙ̄ⲙ ⲉ ⲉ ⲓ̈ ϣⲁϫⲉ ⲉ ⲡⲉ ⲡ︤ⲛ︦ⲁ︥ ⲛ̄ ⲧ ⲡⲟⲛⲏ ⲣⲓⲁ ⲙ︤ⲛ︥ ⲛ̄ ⲕⲟ ⲥⲙⲟⲕⲣⲁⲧⲱⲣ ⲙ̄ ⲡ ⲕⲁⲕⲉ · ⲁⲩⲱ ⲟⲛ ⲛ̄ ⲣⲱ ⲙⲉ ⲛ̄ ⲁⲥⲉⲃⲏⲥ ⲛ̄ⲧ ⲁ ⲩ ⲣ̂ ⲡⲓ ⲙⲟⲩ ϫ︤ϭ︥ ⲛ̄ ⲟⲩⲱⲧ ⲛ̄ⲙ̄ⲙ ⲉ . ⲁⲩⲱ ⲛ̄ ⲧⲟ̂ ⲛ̄ⲙ̄ⲙⲁ ⲩ ⲧ ⲉ ⲃⲓⲏⲛ ⲙ̄ ⲯⲩⲭⲏ · ⲡ ⲟⲩ ⲛⲟⲩⲧⲉ · ⲇⲉ ϩⲱⲱ ϥ ⲁⲩⲱ ⲡⲟⲩ ϫⲟⲉⲓⲥ ⲓ︤ⲥ︥ ⲙ̄ⲡ︤ⲣ︥ ⲕⲁⲁ ϥ
ⲛ ⲉ ϩ︤ⲙ︥ ⲡⲟⲩ ϩⲏⲧ , ⲁⲩⲱ ϩ︤ⲙ︥ ⲛⲟⲩ ⲙⲉⲉⲩⲉ ⲛ̄ ⲑ ⲉ ⲉⲧ ⲥⲏϩ · ⲛ̄ⲧⲟϥ ϩⲱⲱ ϥ ⲛ̄ⲧⲉⲣⲉ ϥ ⲛⲁⲩ ⲉⲣⲟ̂ ⲁ ϥ ⲟⲃϣ︤ ϥ︥ · ⲁⲩⲱ ⲙ̄ⲡⲉ ⲣ̂ ϩⲟ ⲧⲉ ϩⲏⲧ︤ ϥ︥ . ⲛ̄ ⲧⲟϥ ϩⲱⲱ ϥ ϥ ⲛⲁ ϫⲱ̂ ⲛ̄ ⲧⲉϥ ⲇⲓⲕⲁⲓⲟⲥⲩⲛⲏ · ⲁⲩⲱ ⲡ ⲧⲏⲩ ⲛⲁ ϥⲓⲧ ⲉ ⲙ︤ⲛ︥ ⲛ ⲉⲧ ⲧⲏϩ ⲧⲏⲣ ⲟⲩ ⲛ̄ⲙ̄ⲙ ⲉ · ⲁⲩⲱ ⲛⲟⲩ ϩⲃⲏⲩⲉ ⲙ︤ⲛ︥ ⲛⲟⲩ ⲟⲩ ⲟⲩⲛ̄ ⲟⲩ ϩⲁ ⲧⲏⲩ ⲛⲁ ⲑⲗⲟ ⲟⲩ⳿ ⲉ ⲃⲟⲗ · ϩ ⲱ ϭⲉ ⲉⲣⲟ ⲛ ⲉ ⲛ ϩ︤ⲛ︥ ⲛⲓ ϩⲃⲏ ⲟⲩⲉ ⲉⲧ︤ ⲛ︥ ⲕⲓⲙ ⲉ ⲡ ϭⲱⲛ︤ⲧ︥ ⲛ̄ ⲧ ⲟⲣⲅⲏ ⲉ ⲙ ⲡ ⲛⲟⲩⲧⲉ ⲉ ϩⲣⲁⲓ̈ ⲉϫⲱ ⲛ ⲉⲧⲃⲏⲏⲧ ⲟⲩ . ϣⲁⲛⲧⲉ ⲟⲩ᷍ ϭⲉ ϣⲱⲡⲉ ⲉ ⲛ ϣⲁϫⲉ ⲉϩⲣⲁⲓ̈ ⲉ ⲡ ⲛⲟⲩⲧⲉ ϩ︤ⲛ︥ ⲟⲩ ϩⲩⲡⲟ ⲕⲣⲓⲥⲓⲥ · ⲁⲩⲱ ⲉ ⲛ ⲡⲱⲣ︤ϣ︥ ⲉ ⲃⲟⲗ ⲛ̄ ⲛⲉⲛ ϭⲓϫ ϩ︤ⲛ︥ ⲟⲩ ⲙⲛⲧ ⲛⲟⲩϫ ⲙ̄ ⲡⲉ ⲙ ⲧⲟ ⲉⲃⲟⲗ ⲙ̄ ⲡ ⲉ ⲧⲉⲣⲉ ⲧ ⲙ︤ⲛ︦ⲧ︥ ϭⲁⲉⲓⲉ ⲛ̄ ⲛⲉⲛ ϩⲃⲏⲩⲉ ϩⲏⲡ ⲉⲣⲟ ϥ ⲁⲛ · ϣ ⲁ ⲧ ⲛⲁⲩ⳿ ⲉⲣⲉ ⲛⲓ⳿ ⲙⲟⲕϩ︤ⲥ︥ ϩⲓ ϫ︤ⲙ︥ ⲡ ⲕⲁϩ · ⲉⲧⲃⲉ ⲛⲉⲛ ϫⲓ ⲛ ϭⲟⲛ︤ⲥ︥ ⲙ︤ⲛ︥ ϩⲱⲃ ⲛⲓⲙ ⲉⲧⲉ ⲙ︤ⲛ︥ ⲟⲩⲁ̂ ⲛ̄ϩⲏⲧ︤ ⲛ︥ ⲟⲩⲁ̂ ϣ ⲟⲩ ⲉ ⲁⲁ ⲩ ⲛⲁ ϥ · ⲉ ⲛ ⲉⲓⲣⲉ ϩⲱⲱ ϥ ⲙ̄ⲙⲟ ⲟⲩ ⲛ̄ ⲛⲉⲛ ⲉ ⲣⲏⲩ · ϥ ⲓ ⲙ̄ⲙⲁⲩ ⲛ̄ ⲛ̄ ⲛⲟ ⲃⲉ · ⲧⲁ ϥⲓ ⲙ̄ ⲙⲁⲩ ⲛ̄ ⲛ̄ ϩⲓⲥⲉ ⲙ︤ⲛ︥ ⲙ̄ ⲙⲁⲥⲧⲓ ⲅ︤ⲝ︥ . ⲙ︤ⲛ︥ ⲛ̄ ⲑⲗⲓ ⲑⲗⲓⲯⲓⲥ ⲉⲃⲟⲗ ϩⲓϫⲱ ⲧ︤ⲛ︥ ⲡⲉ ϫⲉ ϯ ⲥⲙⲏ ⲉⲧ ϫⲱ ⲙ̄ⲙⲟ ⲥ ϫⲉ ϥⲓ̂ ⲛ ⲛⲓ ⲡⲟⲛⲏ ⲣⲓⲁ⳿ ⲉⲃⲟⲗ ϩ︤ⲛ︥ ⲛⲉⲧ︤ⲛ︥ ϩⲏⲧ ⲙ̄ ⲡⲉ ⲙⲧⲟ ⲉ ⲃⲟⲗ ⲛ̄ ⲛⲁ ⲃⲁⲗ · ⲁⲗⲱⲧ︤ⲛ︥ ϩ︤ⲛ︥ ⲛⲉ ⲧ︤ⲛ︥ ⲛⲉⲧ︤ⲛ︥ ⲡⲟ ⲛⲏⲣⲓⲁ · ϣ ⲁ ⲧ ⲛⲁⲩ ⲛ̄ ⲥ ⲱϣ ⲙ̄ⲙⲟ ⲛ ⲙⲁⲩⲁ ⲁ ⲛ · ⲁⲩⲱ ⲉ ⲛ ⲥⲱϣ ⲙ̄ⲙⲟ ⲛ ⲙ̄ⲙⲓⲛⲙ̄ⲙⲟ ⲛ ⲙ︤ⲛ︥ ⲛⲉϥ ⲕⲉ ⲡ ⲉⲧ ⲛⲁⲛⲟⲩ ϥ · ⲛⲓⲙ ⲡ ⲉⲧ ⲛⲁ ϫⲱϩ︤ⲙ︥ · ⲏ̄ ⲛ︤ ϥ︥ ⲥⲱⲱϥ ⲛ̄ ⲛ̄ ⲇⲓⲕ ⲁⲓⲱⲙⲁ ⲉⲙ ⲡ ϫⲟⲉⲓⲥ ⲙ̄ⲡ︤ ϥ︥ ⲣ ϣⲣⲡ ⲛ̄ ϫⲁ ϩⲙ ⲉϥ · ⲁⲩⲱ ⲛ̄ ⲥⲱⲱϥ ⲛ̄ ⲛⲉϥ ϩⲃⲏⲩⲉ · ⲙ̄ ⲙ︤ⲛ︥ ϭⲟⲙ · ⲉ ⲧⲣ ⲁ ϫⲉ ⲟⲩ ϣⲁϫⲉ ⲉ ⲓ̈ ⲛⲁ ϯ ⲗⲟⲅⲟⲥ ⲁⲛ ϩⲁⲣⲟ ϥ · ⲉⲧⲃⲉ ⲡⲁⲓ̈ ϯ ϫⲱ ⲙ̄ⲙⲟ ⲥ ⲛⲏ ⲧ︤ⲛ︥ ϫⲉ ⲟⲩⲛ̄ ⲣⲱⲙⲉ ⲉ ϥ ⲱϣ ⲛ̄ ⲛⲉ ⲅⲣⲁⲫⲏ ⲏ̄ ⲉ ϥ ⲯⲁⲗⲗⲉⲓ ⲉ ⲩ ϣⲁϫⲉ ⲉⲣⲟ ϥ ϩ︤ⲛ︥ ⲧ ⲡⲉ ϫⲉ ⲡ ϣⲟⲩ ϣⲧ︤ⲙ︥ ⲣⲱ ϥ · ⲟ ⲩⲛ̄ ⲣⲱⲙⲉ ⲉ ϥ ϩ︤ⲛ︥ ⲛ̄ ⲧⲟⲡⲟⲥ ⲉⲧ ⲟⲩⲁⲁⲃ ⲉ ϥ ϭⲟⲟⲗⲉ ⲇⲉ ⲟⲛ ⲙ̄ ⲡ ⲣⲁⲛ ⲉⲧ ⲧⲁ ⲉⲓⲏⲩ . ⲉ ⲩ ϣⲁ ϫⲉ ⲉⲣⲟ ϥ ϩ︤ⲛ︥ ⲙ̄ ⲡⲏⲩⲉ ϫⲉ ⲡ ϫⲁϫⲉ ⲛ̄ ⲛ̄ ⲏⲉⲓ ⲙ̄ ⲡ ⲛⲟⲩ ⲧⲉ · ⲁⲩⲱ ⲡ ϣⲟⲩ ⲡⲱϩ ⲙ̄ ⲡⲉ ⲥⲭⲏ ⲙⲁ ⲉⲧ ϩⲓⲱⲱ ϥ ⲟ ⲩⲛ̄ ⲣⲱⲙⲉ ⲉ ϥ ⲛⲁ ⲉϫ︤ⲙ︥ ⲡⲉ ⲑⲩⲥⲥⲁⲥⲧⲏ ⲣⲓⲟⲛ . ⲁⲩⲱ ⲉ ϥ ϫⲓ ⲉⲃⲟⲗ ϩ︤ⲙ︥ ⲡ ⲥⲱⲙⲁ ⲙ︤ⲛ︥ ⲡⲉ ⲥⲛⲟϥ ⲙ̄ ⲡ ϫⲟⲉⲓⲥ · ⲉ ⲩ ϣⲁϫⲉ ⲉⲣⲟ ϥ ϩ︤ⲛ︥ ⲧ ⲡⲉ · ϫⲉ ⲡ ϣⲟⲩ ϣⲱ ⲱⲧ⳿ ⲉⲃⲟⲗ ⲛ̄ ⲛⲉϥ ϭⲓϫ ⲙ︤ⲛ︥ ⲛⲉϥ ⲟⲩⲉⲣⲏ ⲧⲉ · ⲟ ⲩⲛ̄ ⲣⲱⲙⲉ · ⲟⲩ ⲛ̄ ⲥϩⲓⲙⲉ ⲉ ⲩ ⲙⲉⲉⲩⲉ ⲉⲣⲟ ⲟⲩ ϩⲓϫ︤ⲙ︥ ⲡ ⲕⲁϩ ϫⲉ ϩⲉⲛ ⲟⲩⲟ ⲉⲓⲛ ⲛⲉ ϩ︤ⲛ︥ ⲧ︤ⲃ︥ ⲃⲟ̂ ⲛⲓⲙ · ⲉ ⲩ ϣⲁϫⲉ ⲉⲣⲟ ⲟⲩ ϩ︤ⲛ︥ ⲧ ⲡⲉ . ϫⲉ ⲉⲓⲥ ϩⲉⲛ ⲁⲕⲁ ⲑⲁⲣⲧⲟⲥ ϩ︤ⲛ︥ ϩⲱⲃ ⲛⲓⲙ · ⲟ ⲩⲛ̄ ⲟⲩ ϩⲁⲡ ⲛⲁ ϣⲱⲡⲉ ⲡⲁⲛ ⲧⲱⲥ ϩ︤ⲛ︥ ⲧ ⲙⲏ ⲧⲉ ⲛ̄ ⲛ ⲉⲧ ⲥⲱ ⲧ︤ⲙ︥ ⲉ ⲛⲓ ϣⲁϫⲉ ⲉ ⲩ ⲁϣⲁϩⲟⲙ ⲁⲩⲱ ⲉ ⲩ ⲣⲓⲙⲉ ⲙ︤ⲛ︥ ⲧ ⲙⲏⲧⲉ ⲛ̄ ⲛ ⲉⲧ ⲥⲱⲧ︤ⲙ︥ ⲉⲣⲟ ⲟⲩ ⲉ ⲩ ⲕⲱ ⲙ︤ϣ︥ . ⲁⲩⲱ ⲉ ⲩ ⲕ︤ⲣ︦ⲙ︥ⲣ︤ⲙ︥ · ⲉϣⲱ ⲡⲉ ⲣⲱ̂ ⲉ ⲩ ⲧ︤ⲙ︥ ⲙⲉⲥⲧⲉ ⲡ ⲉⲧ ϫⲡⲓⲟ̂ ⲙ̄ⲙⲟ ⲟⲩ . ⲉ ⲣⲉ ⲡⲉⲓ ⲣⲁⲛ ⲁⲩⲱ ⲡⲓ ⲥⲭⲏ ⲙⲁ ⲛⲁ ⲣ ⲟⲩ ⲛⲁ ⲛ · ⲉ ⲛ ϩ︤ⲛ︥ ⲛⲉⲓ̈ ϩⲃⲏⲩⲉ ⲉⲧⲉ ⲛ̄ ⲥⲉ ⲥⲙⲟ ⲛ︤ⲧ︥ ⲁⲛ · ⲡ ϣⲁ ϫⲉ ⲛ̄ⲧⲁ ⲡⲉ ⲡⲣⲟ ⲫⲏⲧⲏⲥ ϫⲟ ⲟ ϥ ⲡ ⲉⲧ︤ ⲛ︥ ⲛⲁ ⟨ⲣ⟩ ⲣ︤ⲙ︥ ⲙ ⟨ⲁ⟩ⲟ̂ ⲛ̄ϩⲏⲧ︤ ϥ︥ ⲡⲁⲓ̈ ϫⲉ ⲡ︤ ︤ⲣ︥ⲙ̄ ⲣⲁϣ ⲙⲁⲣⲉ ϥ ϣⲱⲡⲉ ⲛ̄ ⲣⲉϥ ⲙⲓϣⲉ · ⲡ ⲉⲧⲉ ⲙ︤ⲛ︥ ϭⲟⲙ ⲙ̄ⲙⲟ ϥ · ⲙⲁⲣⲉ ϥ ϫⲟⲟ ⲥ ϫⲉ ϯ ϭ︤ⲙ︥ϭⲟⲙ ⲁⲛⲟⲕ · ⲡ︤ ⲣ︥ⲙ̄ ⲣⲁϣ ⲙⲁⲣⲉ ϥ ϣⲱⲡⲉ ⲛ̄ ⲣⲉϥ ⲙⲓϣⲉ ⲙ︤ⲛ︥ ⲛⲓⲙ · ⲏ̄ ⲙⲁⲣⲉ ϥ ϭ︤ⲙ︥ ϭⲟⲙ ϩ︤ⲛ︥ ⲟⲩ᷍ . ⲙ ⲁⲣⲉ ϥ ⲙⲓϣⲉ ⲉϫ︤ⲛ︥ ⲧ ⲙⲉ · ⲁⲩⲱ ⲉϫ︤ⲛ︥ ⲛ̄ ϩⲁⲡ ⲙ̄ ⲡ ⲛⲟⲩ ⲧⲉ · ⲙⲁⲣⲉ ϥ ⲙⲓϣⲉ ⲙ︤ⲛ︥ ⲡ ⲛⲟ ⲃⲉ · ⲙⲁⲣⲉ ϥ ϭ︤ⲙ︥ϭⲟⲙ ⲛ̄ ϯ ⲟⲩⲃⲉ ⲡ ⲉⲟⲟⲩ ⲉⲧ ϣⲟⲩⲉⲓⲧ ⲙ︤ⲛ︥ ⲧ ϩⲩⲡⲟ ⲕⲣⲓⲥⲓⲥ · ⲁⲩⲱ ⲧ ⲙ︤ⲛ︦ⲧ ⲣⲉϥ ϫⲓϩⲟ̂ · ⲙ︤ⲛ︥ ⲡ ϣⲓ ⲡⲉ ⲛ̄ ⲛ̄ ⲣⲱⲙⲉ ⲛ̄ ϩⲟⲩⲟ̂ ⲇⲉ ⲛ̄ ⲣ︤ⲙ︥ ⲙ ⲁⲟ̂ ⲛ̄ ⲣⲉϥ ϫⲓ ⲛ ϭⲟⲛ︤ⲥ︥ · ⲁⲩⲱ ⲛ̄ ⲁⲧ ⲛⲟⲩ ⲧⲉ ⲛ̄ ϩⲉⲗⲗⲏⲛ · ⲡ ⲉⲧ ⲉⲓⲣⲉ ⲁⲛ ⲛ̄ϩⲧⲏ ϥ ⲉϫ︤ⲛ︥ ⲛⲉϥ ⲛⲟⲃⲉ ⲉ ϥ ⲥⲱⲧ︤ⲙ︥ ⲉ ⲛⲓ ϣⲁϫⲉ · ⲡⲁⲓ̈ ⲡⲉ ⲡ ⲣⲱⲙⲉ ⲉⲧ ⲉⲓⲣⲉ ⲁⲛ ⲙ̄ ⲡ ⲙⲉⲉⲩⲉ ⲛ̄ ⲧⲉϥ ϩⲁⲏ̄ ⲁⲩⲱ ⲡ ⲛⲁⲩ ⲛ̄ ⲧⲉϥ ⲁⲛⲁⲅⲕⲏ ⲡ ⲉⲧ ϭ︤ⲛ ⲁⲣⲓⲕⲉ ⲉ ⲡ ⲉⲧ ϫⲱ̂ ⲛ̄ ⲛⲁⲓ̈ . ⲡⲁⲓ̈ ⲡⲉ ⲡ ⲣⲱⲙⲉ ⲛ̄ⲧ ⲁ ⲧ ⲕⲁⲕⲓⲁ · ⲙ︤ⲛ︥ ⲧ ⲙ︤ⲛ︦ⲧ︥ ϣⲁϥⲧⲉ ϩⲱⲃ︤ⲥ︥ ⲉϫ︤ⲛ︥ ⲛⲉϥ ⲙⲉⲉⲩⲉ ⲛ̄ϩⲏⲧ ⲛ̄ ⲑ ⲉ ⲉⲧ ⲥⲏϩ · ϩ ⲱⲃ ⲛⲓⲙ ⲉⲧ︤ ⲛ︥ ϯ ϩⲏⲩ ⲁⲛ · ⲉⲣⲟ ⲟⲩ ⲙ̄ ⲡ ⲛⲁⲩ ⲛ̄ ⲧⲉⲛ ⲁⲛⲁⲅⲕⲏ ϩⲉⲛ ⲟⲥⲉ ⲛⲉ ⲛ̄ ⲧⲉⲛ ⲯⲩⲭⲏ · ⲛ̄ⲧ ⲁ ⲩ ⲣ̂ ϩⲟⲩⲉ ⲥⲁⲃⲉ ϩ︤ⲛ︥ ⲟⲩ᷍ ⲛ̄ ϭⲓ ⲛ ⲉⲛⲧ ⲁ ⲩ ⲉⲓ᷍ ⲛ̄ ⲟⲩ ⲛⲟϭ ⲛ̄ ⲟⲩ ⲉ⳿ ϣⲁ ⲡⲉⲓ̈ ⲙⲁ̂ ⲉⲧⲃⲉ ϣⲓⲛⲉ ⲏ̄ ⲉⲧⲃⲉ ϫⲓ ϩⲁⲡ̂ ⲉϫ︤ⲛ︥ ϩⲉⲛ ϩⲛⲁ ⲁⲩ · ⲉ ⲁ ⲩ ϥⲓⲧ ⲟⲩ ⲛ̄ ϫⲓⲟⲩⲉ · ⲟ ⲩ ⲣⲱⲙⲉ ⲉ ⲡⲉϥ ϩⲱⲃ ⲡⲉ ⲉⲛ ϩⲉⲛ ϫⲏ⳿ ⲉⲃⲟⲗ ϩ︤ⲛ︥ ⲛ̄ ⲃⲁⲗ ⲛ̄ ⲛ̄ ⲣⲱⲙⲉ ⲉ ⲩ ⲧⲁⲕⲟ̂ ⲉⲙ ⲡⲉⲩ ⲟⲩⲟⲉⲓⲛ · ⲛ̄ ⲁϣ ⲛ̄ ϩⲉ ⲟⲩ ⲙ︤ⲛ︦ⲧ︥ ⲥⲟϭ ⲛⲁ ϥ ⲁⲛ ⲧⲉ ⲉϥϣⲁⲛ ⲉⲛ ⲛ̄ ϫⲏ⳿ ⲉⲃⲟⲗ ⲛ︤ ϥ︥ ⲕⲁ ⲛ̄ ⲥⲟⲉⲓ ⲛ̄ϩⲏⲧ ⲟⲩ · ⲉ ⲓ̈ ϫⲱ ⲙ̄ ⲡⲁⲓ̈ ϫⲉ ⲉϣϫⲉ ⲉ ⲓ̈ ⲙ ⲡⲉⲓ ⲙⲁ ⲉ ⲓ̈ ⲟⲩⲱⲛ︤ϩ︥ ⲉⲃⲟⲗ ⲛ̄ ϩⲉⲛ ⲣⲱⲙⲉ ϫⲉ ⲁ ⲩ ϥⲓ ϩⲉⲛ ϩⲛⲁⲁⲩ ⲛ̄ ϫⲓⲟⲩⲉ . ⲏ̄ ⲉ ⲓ̈ ϯ ϩⲁⲡ ⲉⲣⲟ ⲟⲩ · ⲉⲧⲃⲉ ⲟⲩ᷍ ⲛ̄ ϯ ⲛⲁ ⲟⲩⲟⲛϩ ⲟⲩ ⲁⲛ ⲉⲃⲟⲗ ϫⲉ ⲁ ⲡ ⲛⲟⲃⲉ ϥⲓⲧ ⲟⲩ ⲛ̄ ϫⲓⲟⲩⲉ ⲁⲩⲱ ⲛ̄ ⲧ ⲁ ϯ ϩⲁⲡ ⲉⲣⲟ ⲟⲩ ⲛ̄ⲧ ⲁ ⲧⲥⲁⲃⲟ ⲟⲩ ⲉ ⲛ ⲧⲟⲡⲟⲥ ⲛ̄ⲧ ⲁ ⲡ ϫⲁϫⲉ ϩⲟ ⲡ ⲟⲩ ⲙ̄ⲙⲁⲩ · ⲉⲧⲉ ⲛ̄ ϫⲱϩ︤ⲙ︥ ⲛⲉ . ⲙ︤ⲛ︥ ⲛ̄ ⲥⲱ ⲱϥ · ⲙ︤ⲛ︥ ⲛⲟ ⲃⲉ ⲛⲓⲙ · ⲡ ϩⲁⲡ ⲙ̄ ⲡⲓ ⲧⲟ ⲡⲟⲥ ⲡⲉ ⲧⲣⲉ ⲛ ϯ ϩⲏⲩ ⲛ̄ ⲧⲉⲛ ⲯⲩⲭⲏ ⲉⲧⲉ ⲙ̄ ⲡ ⲕⲟⲥⲙⲟⲥ ⲧⲏⲣ︤ ϥ︥ ⲙ̄ⲡϣⲁ̂ ⲙ̄ⲙⲟ ⲥ ⲁⲛ · ⲙ̄ⲡ︤ⲣ︥ⲧⲣⲉ ⲣⲱ ⲙⲉ ⲉⲓ̂ ⲛⲁ ⲓ̈ ⲉ ⲧⲃⲉ ϩⲱⲃ ⲛ̄ ⲧⲉⲓ̈ ϩⲉ · ⲁⲛⲟⲕ ⲟⲩ ⲧⲉⲓ ⲙⲓⲛⲉ ⲁⲛ · ⲉ ϣϫⲉ ⲟⲩⲛ̄ ⲣⲱ ⲙⲉ ⲉ ⲧⲉⲧ︤ⲛ︥ ⲥⲟⲟⲩⲛ⳿ ⲉⲣⲟ ϥ ϫⲉ⳿ ϥ ⲉⲓⲙⲉ ⲉ ⲛ ⲉ ⲧⲉⲧ︤ⲛ︥ ϣⲓ ⲛⲉ ⲛ̄ⲥⲱ ⲟⲩ ⲛ̄ ⲑ ⲉ ⲛ̄ ⲛⲉ ⲡⲣⲟ ⲫⲏⲧⲏⲥ ⲙ︤ⲛ︥ ⲛ̄ ⲁⲡⲟⲥⲧⲟⲗⲟⲥ · ⲃⲱⲕ⳿ ϣⲁ ⲛ ⲉⲧ︤ ⲙ︥ ⲙⲁⲩ · ⲁⲗⲗⲁ ⲉϣⲱⲡⲉ̂ ⲁ ⲩ ⲥⲟⲩⲱⲛ ⲟⲩ ⲙⲁⲩⲁⲁ ⲩ . ϫⲉ ⲉ ⲩ ⲛⲁ ⲥⲟⲩⲛ ⟨ⲛ⟩ ⲉ ⲧⲉⲧ ⲛⲁ ⲃⲱⲕ ⲛⲁ ⲩ̂ ⲉⲧ ⲃⲏⲏⲧ ⲟⲩ · ⲉ ⲙⲉ ⲧⲉⲧ︤ⲛ︥ ⲃⲱⲕ⳿ ⲣⲱ̂ ⲉⲣⲁ ⲧ ⲟⲩ ⲛ̄ ⲛ ⲉ ⲧⲉ ⲧ ⲛⲁ ϭ︤ⲛ ⲟⲩ ⲛⲁ̂ ⲛ̄ⲛⲁ̂ϩ︤ⲣ︦ⲙ︥ ⲡ ⲛⲟⲩ ⲧⲉ ⲉⲧⲃⲏⲏ ⲧ ⲟⲩ · ⲡ ⲕⲟⲥⲙⲟⲥ ⲁⲛ⳿ ⲛⲉ ⲥⲛⲏⲩ⳿ ⲡ ⲉⲛ ⲧ ⲁ ϥ ⲙⲁϩ︤ ⲛ︥ ⲙ̄ ⲡⲗⲁⲛⲏ · ⲁⲗⲗⲁ ⲁⲛⲟⲛ ⲡ ⲉⲛ ⲧ ⲁ ⲛ ⲙⲁϩ︤ ϥ︥ · ⲉⲧⲃⲉ ⲡⲁⲓ̈ ⲡ ⲕⲁⲓ ⲣⲟⲥ ⲡⲉ⳿ ⲛ̄ ⲣ̂ ⲥⲁ ⲃⲉ · ⲙ̄ⲡ︤ⲣ︥ⲧⲣⲉ ⲗⲁⲁⲩ⳿ ⲥⲱⲃⲉ ⲙ̄ ⲙⲱ ⲧ︤ⲛ︥ · ϫⲉ ⲛⲁ ϣⲉ ⲛ̄ ⲣⲱ ⲙⲉ ⲙ̄ ⲡⲗⲁⲛⲟⲥ ⲉ ⲩ ⲥⲱⲃⲉ ⲛ̄ ϩⲁϩ ϩ︤ⲛ︥ ⲛⲓ ϩⲃⲏ ⲟⲩⲉ . ⲙ̄ⲙ︤ⲛ︥ ⲣⲱⲙⲉ ⲉ ϥ ⲣ̂ ϩⲟ ⲧⲉ ϩⲏⲧ︤ ϥ︥ ⲙ̄ ⲡ ⲛⲟⲩⲧⲉ ⲛⲁ ϫⲉ ⲛ̄ ϣⲁϫⲉ ⲛ̄ ⲧⲉⲓ̈ ϩⲉ ⲕⲁⲛ · ⲉ ⲩ ⲥⲟⲟⲩⲛ · ⲛⲁⲙⲉ · ⲡ ⲛⲟϭ ⲙ̄ ⲡⲣⲟⲫⲏ ⲧⲏⲥ⳿ ⲙⲱⲩ̈ⲥⲏⲥ ϥ︤ ϩ︦ⲛ︥ ⲧ ⲙⲏⲧⲉ ⲙ̄ ⲡ ϭⲟⲥ︤ⲙ︥ ⲙ︤ⲛ︥ ⲧⲉ ⲕⲗⲟⲟⲗⲉ ⲡ ⲛⲟⲩⲧⲉ ϣⲁ ϫⲉ ⲛ̄ⲙ̄ⲙⲁ ϥ ϩⲱⲥⲧⲉ ⲉ ⲧ︤ⲙ︥ ⲧⲣⲉ ⲗⲁⲁⲩ⳿ ⲉ ⲛ ϩⲱⲃ⳿ ϣⲱⲡⲉ ⲉ ϥ ϩⲏⲡ⳿ ⲉⲣⲟ ϥ · ⲁⲩⲱ ⲙ̄ⲡ︤ ϥ︥ ϫⲉ ϣⲁϫⲉ⳿ ⲉⲛⲉϩ ⲛ̄ ⲧⲉⲓ̈ ϩⲉ · ⲟⲩⲧⲉ ⲛ̄ ⲕⲉ ⲡ ⲉⲧ ⲟⲩⲁⲁⲃ ⲧⲏⲣ ⲟⲩ . ϫⲉ ⲃⲱⲕ⳿ ⲉ ⲧⲱ̂ ⲧⲉ ⲧ ⲛⲁ ϭ︤ⲛ︥ ϩⲉⲛ ϩⲛⲁⲁⲩ⳿ ⲉ ⲁ ⲩ ϥⲓ ⲧ ⲟⲩ ⲛ̄ ϫⲓⲟⲩⲉ ⲏ̄ ϫⲉ ⲛⲓⲙ⳿ ⲡ ⲉⲛ ⲧ ⲁ ϥ ϥⲓⲧ ⲟⲩ · ⲛ̄ ⲑ ⲉ ⲛ̄ ⲛ ⲉⲧ ⲁ ⲡⲁⲧⲁ ⲛ̄ ϩⲁϩ ⲧⲉⲛⲟⲩ⳿ ⲉ ⲛ ⲥⲉ ⲥⲟⲟⲩⲛ⳿ ⲁⲛ⳿ ⲉ ⲗⲁⲁⲩ · ⲁ ⲗⲗⲁ ⲛ̄ⲧ ⲁ ⲩ ϫⲟ ⲟ ⲥ ϫⲉ ϩⲱⲃ [ⲛⲓⲙ] ⲉ̣ ⲩ ⲛⲁ ⲣ̂ [ⲙⲉ ϩⲓⲧ︤ⲛ︥] ⲧ ⲧⲁ ⲡ [ⲣⲟ ⲙ̄] ⲙ︤ⲛ︦ⲧ︥ⲣⲉ ⲥⲛⲁⲩ . ⲏ̄ ϣⲟ ⲙ︤ⲛ︦ⲧ︥ · ⲏ̄ ⲛ̄ ⲥⲉ ϭ︤ⲛ︥ ⲛ̄ ϫⲓⲟⲩⲉ ⲛ̄ⲥⲁ ⲛ ⲉⲛⲧ ⲁ ⲩ ϥⲓⲧ ⲟⲩ · ⲑ ⲁ ⲏ · ⲛ̄ ⲁⲛⲧⲓⲗⲟ ⲅⲓⲁ ⲛⲓⲙ ⲛ̄ⲧ ⲁ ϥ ϫⲟⲟ ⲥ⳿ ϫⲉ ⲟⲩ ⲁⲛⲁϣ ⲛ̄ⲧⲉ ⲡ ⲛⲟⲩⲧⲉ⳿ ⲡ ⲉ ⲧ ⲛⲁ ϣⲱⲡⲉ ⲛ̄ ⲧⲉⲩ ⲙⲏⲧⲉ ⲉ ϣϫⲉ ⲁ ⲥⲁⲙⲟⲩ ⲏⲗ · ϫⲟⲟ ⲥ ⲛ̄ ⲥⲁⲟⲩⲗ̄ ϫ ⟨ⲉ⟩ ⲁ ⲩ ϭ︤ⲛ︥ ⲛ ⲉⲟⲟⲩ . ⲁϩⲣⲟ ϥ⳿ ϩⲱⲱ ϥ ⲡⲓ ϩⲱⲃ ⲙ︤ⲛ︥ ⲛ ⲉ ⲧ︤ ⲛ︥ ϫⲱ ⲙ̄ⲙⲟ ⲟⲩ . ⲧⲱ , ⲉⲧⲱ ⲛ̄ ϫⲟⲟ ⲥ⳿ ϫⲉ ⲛⲓⲙ ⲡ ⲉⲛⲧ ⲁ ϥ ϥⲓ ϩⲉⲛ ϩⲛⲁⲁⲩ ⲛ̄ ϫⲓⲟⲩⲉ · ⲙ︤ⲛ︥ ϫⲟⲟ ⲥ⳿ ϫⲉ ⲁ ⲩ ϭ︤ⲛ︥ⲧ ⲟⲩ · ⲟⲩ ⲉⲧ⳿ ϫⲟⲟ ⲥ⳿ ⲁⲛ⳿ ϫⲉ ⲁ ⲩ ϭ [ⲛⲧ ⲟ] ⲩ ⲟⲩ ϩⲱⲃ ⲛ ⲉⲓ ⲣⲏⲛⲏ · ⲟⲩ ⲉⲧ ϫⲟⲟ ⲥ⳿ ϫⲉ ⲉⲓⲥ⳿ ⲛⲉ⳿ ⲧⲱⲛ⳿ ⲏ̄ ϫⲉ ⲛⲓⲙ⳿ ⲡ ⲉⲛ ⲧ ⲁ ϥ ϥⲓⲧ ⲟⲩ · ⲛ̄ ⲑ ⲉ ⲧⲉⲛⲟⲩ ⲛ̄ ⲛ ⲉⲧ ϩⲃⲟⲣ ⲃ︤ⲣ︥ ⲙ̄ⲙⲱ ⲧ︤ⲛ︥ ⲉ ϩⲉⲛ ⲙ︤ⲛ︦ⲧ︥ ϫⲁϫⲉ · ⲙ︤ⲛ︥ ϩⲉⲛ ⲕⲉ ϩⲓⲥⲉ⳿ ⲉ ⲧⲉ ⲧ︤ⲛ︥ ⲃⲟⲗⲃ︤ⲗ︥ ϩ︤ⲛ︥ ⲛ̄ ⲏⲉⲓ ⲛ̄ ⲛ ⲉⲛ ⲧ ⲁ ⲩ ϫⲟⲟ ⲥ ⲛⲏ ⲧ︤ⲛ︥ ϫⲉ ⲛ̄ⲧⲟ ⲟⲩ ⲡ ⲉⲛⲧ ⲁ ⲩ ϥⲓⲧ ⲟⲩ · ⲉ ⲙⲙⲉ ⲧⲉⲧ︤ⲛ︥ ϯ ϩⲏⲩ⳿ ⲉ ⲗⲁⲁⲩ ⲛ̄ⲥⲁ ϭⲟⲗ · ϩⲓ ⲙⲓ ϣⲉ . ϩⲓ ⲙⲟⲥⲧⲉ ⲉϩⲟⲩⲛ⳿ ⲉ ⲛⲉ ⲧ︤ⲛ︥ ⲉⲣⲏⲩ · ⲉ ⲃⲟⲗ ⲇⲉ ϫⲉ ⲁ ⲛ ϫⲉ ⲡ ⲣⲱϣⲉ ⲁⲩⲱ ⲁ ⲛ ⲥⲱⲧⲙ̄ ⲉ ⲡ ⲣⲱϣⲉ ⲉ ⲓ̈ ⲛⲁ ϩⲱ̂ ⲉ ⲛⲁⲓ̈ · ⲡ ⲛⲟⲩⲧⲉ ⲉ ⲙ ⲙ︤ⲛ︦ⲧ︥ ϣⲁⲛ ϩⲧⲏ ϥ ⲛⲓⲙ · ⲉ ϥ ⲛⲁ ⲁ⟨ⲁ⟩ ⲛ ⲛ ⲛ̄ ⲙ̄ⲡϣⲁ̂ ⲙ̄ ⲡⲉⲓ̈ ϩⲱⲃ ⲥⲛⲁⲩ ⲧⲁ ⲣ︤ ⲛ︥ ⲙⲉⲧⲉⲭⲉ ⲙ̄ ⲡ ⲧⲏⲣ︤ϥ︥ · ⲉ ⲧⲉ ⲛⲁⲓ̈ ⲛⲉ . ⲛ︤ ϥ︥ ϩⲁⲣⲉϩ̂ ⲉ ⲛ ⲁⲧ ⲛⲟⲃⲉ ⲉⲧ ϩ︤ⲙ︥ ⲡⲉϥ ⲗⲁⲟⲥ · ⲁⲩⲱ ⲛ︤ ϥ︥ ⲥⲟⲧ︤ ⲛ︥ ϩⲱⲱ ⲛ ⲛ̄ ⲣⲉϥ ⲣ̂ ⲛⲟⲃⲉ ⲉⲃⲟⲗ ϩ︤ⲛ︥ ⲁⲛⲟⲙⲓⲁ ⲛⲓⲙ ⲛ︤ ϥ︥ ⲧ︤ⲙ︥ ϩⲉⲡ ⲡⲉϥ ϩⲟ̂ ⲉⲣⲟ ⲛ⳿ ϫⲓⲛ ⲙ̄ ⲡ ⲟⲟⲩ ϫⲓⲛ ⲙ̄ ⲡⲉ ϩⲟⲟⲩ ⲛ̄ ⲧ ⲁ ⲛ ⲕⲁⲁ ⲥ ϩ︤ⲙ︥ ⲡⲉⲛ ϩⲏⲧ ⲉ ϩⲁ ⲣⲉϩ ⲉ ⲛⲉϥ ϣⲁ ϫⲉ · ϫ ⲉ ⲉ ⲛ ⲛⲁ ⲥⲱⲧ︤ⲙ︥ ϩⲱⲱ ⲛ⳿ ⲉ̣ [ⲡⲉⲓ ⲧⲱⲧ] ⲛ̄ϩⲏ ̣[ⲧ ⲉⲃⲟⲗ] ϩⲓⲧ︤ⲛ︥ ϯ ⲥⲙⲏ ⲛ̄ ⲑ ⲉ ⲛ̄ ⲛⲁⲓ̈ ⲙ̄ ⲡⲉⲓ̈ ⲟⲩⲟⲉⲓϣ ϫⲉ ϯ ⲛⲁ ϫⲓ ⲧⲏⲩ ⲧ︤ⲛ︥ ⲉⲃⲟⲗ ϩ︤ⲛ︥ ⲛ̄ ϩⲉⲑⲛⲟⲥ ⲁⲩⲱ ⲛ̄ ⲧⲁ ⲥⲉⲩϩ ⲧⲏⲩ ⲧ︤ⲛ︥ ⲉϩⲟⲩⲛ⳿ ⲉ ⲃⲟⲗ ϩ︤ⲙ︥ ⲡ ⲕⲁϩ ⲧⲏⲣ︤ ϥ︥ · ⲛ̄ ⲧⲁ ϫⲓ ⲧⲏⲩⲧ︤ⲛ︥ ⲉϩⲟⲩⲛ ⲉ ⲡⲉⲧ︤ⲛ︥ ⲕⲁϩ⳿ ⲛ̄ ⲧⲁ ⲛⲟⲩϫ︤ϭ︥ ⲉ ϫ︤ⲛ︥ ⲧⲏⲩⲧ︤ⲛ︥ ⲛ̄ ⲟⲩ ⲙⲟⲟⲩ ⲉ ϥ ⲥⲟⲧ︤ϥ︥ · ⲉⲧⲉ ⲡ ⲗⲟⲅⲟⲥ ⲡⲉ ⲉⲧ ϫⲏⲕ ⲉⲃⲟⲗ ⲛ̄ ⲛⲉ ⲅⲣⲁⲫⲏ · ⲛ̄ ⲧⲉ ⲧ︤ⲛ︥ ⲕⲁⲑⲁⲣⲓⲍⲉ ⲉⲃⲟⲗ ϩ︤ⲛ︥ ⲛⲉⲧ︤ⲛ︥ ⲁⲕⲁⲑⲁⲣⲥⲓⲁ ⲧⲏ ⲣ ⲟⲩ · ⲁⲩⲱ ⲉ ⲃⲟⲗ ϩ︤ⲛ︥ ⲛⲉⲧ︤ⲛ︥ ⲉⲓⲇⲱⲗⲟⲛ ⲧⲏ ⲣ ⲟⲩ . ⲛ̄ ⲧⲁ ⲧ︤ⲃ︥ ⲃⲉ ⲧⲏⲩⲧ︤ⲛ︥ · ⲁ ⲩⲱ ⲟⲛ ϫⲉ ϯ ⲛⲁ ⲥⲙⲓⲛⲉ ⲛ̄ⲙ̄ⲙⲁ ⲩ ⲛ̄ ⲟⲩ ⲇⲓⲁⲑⲏⲕⲏ ⲛ̄ ⲉⲓⲣⲏⲛⲏ · ⲛ̄ⲧⲉ ⲟⲩ ⲇⲓⲁⲑⲏ ⲕⲏ ⲛ̄ ⲉⲓⲣⲏⲛⲏ ϣⲱⲡⲉ ⲛⲁ ⲩ . ⲛ̄ ⲧⲁ ⲧⲁⲁ ⲩ · ⲁⲩⲱ ⲛ̄ ⲧⲁ ⲧⲁϣⲟ ⲟⲩ · ⲛ̄ ⲧⲁ ⲕⲱ̂ ⲙ̄ ⲡⲁ ⲧ︤ⲃ︥ⲃⲟ̂ ϩ︤ⲛ︥ ⲧⲉⲩ ⲙⲏⲧⲉ ϣⲁ ⲉⲛⲉϩ · ⲛ̄ⲧⲉ ⲧⲁ ⲥⲕⲏ ⲛⲏ ϣⲱⲡⲉ ϩⲓ ϫⲱ ⲟⲩ · ⲁ ⲩⲱ ⲟⲛ ϫⲉ ϯ ⲛⲁ ⲕⲧⲟ̂ ⲛ̄ ⲧ ⲁⲓⲭⲙⲁ ⲗⲱⲥⲓⲁ ⲛ̄ ⲓ̈ⲁⲕⲱⲃ · ⲁⲩⲱ ϯ ⲛⲁ ⲛⲁ̂ ⲙ̄ ⲡ ⲏⲓ̈ ⲧⲏⲣ︤ ϥ︥ ⲙ̄ ⲡ ⲓ︤ⲏ︦ⲗ︥ · ⲁⲩⲱ ⲟⲛ ϫⲉ ϯ ⲛⲁ ⲕⲁ ⲁ ⲩ ⲁⲛ ϭⲉ ϫⲓⲛ ⲡⲉⲓ̈ ⲛⲁⲩ ⲙ̄ ⲡ ⲙⲁ ⲉⲧ︤ ⲙ︥ⲙⲁⲩ · ⲉ ϥ ϣⲁϫⲉ ⲉ ⲡ ⲕⲁϩ ⲛ̄ ⲛⲉⲩ ϫⲁϫⲉ · ⲁⲩⲱ ⲛ̄ ϯ ⲛⲁ ϩ · ⲉⲡ ⲡⲁ ϩⲟ̂ ⲁⲛ⳿ ⲉⲣⲟ ⲟⲩ ϫⲉ ⲁ ⲓ̈ ⲡⲱϩ︤ⲧ︥ ⲙ̄ ⲡⲁ ⲡ︤ⲛ︦ⲁ︥ ⲉϫ︤ⲙ︥ ⲡ ⲏⲓ̈ ⲙ̄ ⲡ ⲓ︤ⲏ︦ⲗ︥ ⲡⲉϫⲉ ⲁⲇⲱ ⲛⲁⲓ ⲡ ϫⲟⲉⲓⲥ · ⲛ̄ ⲧ ⲁ ⲓ̈ ϫⲉ ⲛⲁⲓ̈ ⲉ ⲓ̈ ⲥⲟⲟⲩⲛ ϫⲉ ⲡⲉ ⲧ︤ⲛ︥ ⲟⲩⲱϣ⳿ ⲡⲉ ⲥⲱⲧ︤ⲙ︥ ⲉⲣⲟ ⲟⲩ · ⲙⲁⲗⲗⲟⲛ ⲇⲉ ϯ ⲉⲓⲣⲉ ⲙ̄ ⲡ ⲙⲉⲉⲩⲉ ⲛ̄ ⲑ ⲉ ⲛ̄ⲧ ⲁ ⲓ̈ ⲛⲁⲩ ⲉ ⲛⲉⲧ︤ⲛ︥ ⲣ︤ⲙ︥ⲉⲓ ⲟⲟⲩⲉ ⲉ ⲩ ϣⲟⲩ ⲟ ⲉϫ︤ⲛ︥ ⲛⲉⲧ︤ⲛ︥ ⲟⲩⲟϭⲉ ϩ︤ⲙ︥ ⲡ ⲧⲣⲉ ⲡⲓ ⲉⲗⲁⲭⲓⲥⲧⲟⲥ ⲛ̄ ⲣⲱⲙⲉ · ϫⲟⲟ ⲥ ⲛ̄ ⲧⲉⲓ̈ ϩⲉ · ϫⲉ ⲛⲉ ⲉ ϣⲁ ⲛ ⲧⲁ ⲗⲟ̂ ⲉϩⲣⲁⲓ̈ ⲉϫ︤ⲛ︥ ⲧ ⲕⲁⲑⲉⲇⲣⲁ · ⲏ̄ ⲡⲉ ⲑⲣⲟⲛⲟⲥ ⲉ ⲱϣ⳿ ⲉ ⲛ ⲉⲧ ⲥⲱⲧ︤ⲙ︥ ⲉ ⲡ ϣⲁ ϫⲉ ⲙ̄ ⲡ ⲛⲟⲩⲧⲉ ϩ︤ⲛ︥ ⲛⲉϥ ⲉⲕ ⲕⲗⲏⲥⲓⲁ · ϫ︤ⲛ︥ ⲙ̄ⲙⲟⲛ · ⲉ ϣⲁ ⲛ ⲃⲱⲕ ⲉϩⲣⲁⲓ̈ ⲉ ϩⲉⲛ ⲫⲱⲥⲥⲁ · ⲁ ⲩⲱ ⲟⲛ ϫⲉ ⲟⲩ᷍ ⲧⲉ ⲧ ⲙ︤ⲛ︦ⲧ︥ ⲣ︤ⲙ︥ ⲛ̄ ϩⲏⲧ ⲛ̄ ⲟⲩ ϣⲱⲥ · ⲉϥϣⲁⲛ ⲥⲉⲕ ⲙⲟⲟⲩ ⲉϩⲣⲁⲓ̈ ⲛ︤ ϥ︥ ⲧⲥⲟ̂ ⲛ̄ ⲟⲩ ⲟϩⲉ ⲛ̄ ⲉ ⲥⲟⲟⲩ . ⲛ︤ ϥ︥ ⲧ︤ⲙ︥ ⲧⲥⲟ̂ ⲇⲉ ⲛ̄ⲧⲟϥ ⲛ̄ ⲟⲩ ϩⲓⲁⲉⲓⲃⲉ ⲉ ⲧⲱϥ ⲧⲉ · ⲏ̄ ⲛ̄ⲧⲟϥ ⲟⲩⲁ̂ ⲉ ⲁ ϥ ϫⲉⲣⲟ̂ ⲛ̄ ⲟⲩ ⲁϣ ⲛ̄ ϩⲏ ⲃ︤ⲥ︥ ϩ︤ⲙ︥ ⲡ ⲏⲓ̈ ⲉⲛ ϩⲉⲛ ⲕⲟⲟⲩⲉ · ⲛ︤ ϥ︥ ⲧ︤ⲙ︥ ϫⲉⲣⲉ ⲡⲱϥ ⲇⲉ ⲛ̄ⲧⲟϥ ϩ︤ⲙ︥ ⲡⲉϥ ⲧⲁⲙⲓ ⲟⲛ · ⲁ ⲩⲱ ⲉⲃⲟⲗ ϫⲉ ⲛ̄ⲧⲉⲧ︤ⲛ︥ ϩⲉⲛ ⲥⲟⲫⲟⲥ · ⲉ ⲁ ⲧⲉⲧ︤ⲛ︥ ⲉⲓⲙⲉ
Ⲉⲣϣⲁⲛ ⲧ ⲃⲁϣⲟⲣ⳿ ⲁϣ ⲕⲁⲕ ⲉⲃⲟⲗ⳿ ⲁⲛ` ⲉⲧⲉ ⲛ̄ⲧⲟⲕ ⲡⲉ⳿ ⲡ︤ ϩ︦ⲙ︥ϩⲁⲗ ⲙ̄ ⲡ ⲙⲁⲙⲙⲱⲛⲁⲥ⳿ ϩ︤ⲛ︥ ϩⲉⲛ ϩⲣⲟⲟⲩ ⲉ ⲩ ⲟϣ⳿ , ⲉⲣⲉ ⲡ ⲙⲟⲩⲓ̈ ⲧ︤ⲣ︥ⲣⲉ⳿ ⲉⲧⲉ ⲁⲛⲟⲕ ⲡⲉ⳿ ⲡ︤ ϩ︦ⲙ︥ϩⲁⲗ ⲙ̄ ⲡⲉ ⲭ︤ⲥ︥ , ϯ ⲥⲟⲟⲩⲛ ϫⲉ ⲉ ⲕ ϯ ⲟⲩⲃⲏ ⲓ̈ ⲁⲛ⳿ , ⲁⲗⲗⲁ ⲉ ⲕ ϯ ⲟⲩⲃⲉ ⲓ︤ⲥ︥ ⲉⲧ ⲟⲩ ⲏϩ ϩ︤ⲛ︥ ⲛⲉ ⲭⲣⲉⲓ ⲥⲧⲓⲁⲛⲟⲥ⳿ . ⲓ︤ⲥ︥ ⲟⲛ⳿ ⲣⲱϣⲉ ⲉⲣⲟ ⲕ ⲛ̄ⲧⲟⲕ ⲙ︤ⲛ︥ ⲡⲉⲕ ⲉⲓⲱⲧ ⲡ ⲇⲓⲁⲃⲟ ⲗⲟⲥ⳿ ⲉⲧ ⲟⲩⲏϩ⳿ ⲛ̄ϩⲏⲧ︤ ⲕ︥ ⲉⲧ︤ ⲕ︥ ϩⲉⲗⲡⲓⲍⲉ⳿ ⲉⲣⲟ ϥ · ⲛ̄ⲧⲟⲟⲩ ϩⲱ ⲟⲩ ⲙ︤ⲛ︥ ⲡⲉⲩ ⲉⲓⲱⲧ⳿ ⲉⲧ ⲟⲩⲏϩ ⲛ̄ϩⲏ ⲧ ⲟⲩ ⲓ︤ⲥ︥ ⲉⲧ ⲟⲩ ⲕⲱ⳿ ⲛ̄ ϩⲧⲏ ⲩ ⲉⲣⲟ ϥ · ⲙ̄ⲙ︤ⲛ︥ⲧⲉ ⲣⲱⲙⲉ ⲉ ⲟⲩⲛ̄ⲧ︤ ϥ︥ ⲓ︤ⲥ︥ ⲙ̄ ⲙⲁⲩ ϣⲓⲡⲉ ⲉⲛⲉϩ⳿ ⲛ̄ ⲑ ⲉ ⲛ̄ⲧ ⲁ ⲕ ϫⲟ ⲟ ⲥ , ⲡ ϣⲓⲡⲉ ⲙ̄ ⲡⲉⲓ̈ ⲙⲁ⳿ , ⲡ ⲉ ⲟⲟⲩ ⲙ̄ ⲡⲉⲓ̈ ⲙⲁ⳿ ⲁ ⲓ̈ ⲡⲁⲣⲁⲓⲧⲉⲓ⳿ ⲙ̄ ⲙⲟ ⲩ , ϯ ⲥⲟⲟⲩ⳯ ⳿ ⲅⲁⲣ ⲉ ⲡ ⲉ ϯ ϭⲱ ϣ︤ⲧ︥ ⲉⲃⲟⲗ ϩⲏⲧ︤ ϥ︥ . ⲛ ⲉⲧⲉ ⲟⲩⲛ̄ⲧⲁ ⲩ ⲡ ⲉⲟⲟⲩ ⲙ︤ⲛ︥ ⲡ ⲧⲁ ⲉⲓⲟ̂ ⲉⲃⲟⲗ ϩⲓⲧ︤ⲛ︥ ⲓ︤ⲥ︥ . ⲉ ⲩ ⲣ ⲟ ̂ⲩ ⲛ̄ ⲉ ⲟⲟⲩ ϩⲓ ⲧⲁⲉⲓⲟ̂ ⲛ̄ ⲣⲱⲙⲉ =-. Ⲛ̄ ⲑ ⲉ ⲅⲁⲣ ⲉⲧⲉ ⲙ︤ⲛ︥ ⲙ︤ⲛ︦ⲧ︥ ⲗⲏⲥⲧⲏⲥ⳿ ϣⲟⲟⲡ̂ ⲛ̄ ⲛ ⲉⲧⲉ ⲟⲩⲛ̄ⲧⲁ ⲩ ⲓ︤ⲥ︥ ϩ︤ⲛ︥ ⲟⲩ ⲙⲉ⳿ ⲕⲁⲧⲁ ⲡ ⲉⲛ ⲧ ⲁ ⲕ ϫⲟⲟ ϥ⳿ ⲉⲣⲟ ⲓ̈ ⲉⲃⲟⲗ ϫⲉ ⲁ ⲓ̈ ϥⲓ ⲛ̄ ⲛ̄ ⲛⲉⲕ ⲛⲟⲩⲧⲉ ϩ︤ⲛ︥ ⲟⲩ ⲥⲣⲁϩ︤ⲧ︥ ⲁⲩⲱ ϫⲉ ⲁ ⲓ̈ ⲧⲣⲉ ⲩ ⲙⲟⲩⲣ⳿ ⲙ̄ ⲡⲉⲕ ⲥⲱϣ ⲙ︤ⲛ︥ ⲡⲉⲕ ϣⲓⲡⲉ ⲉϩⲟⲩⲛ⳿ ⲉ ⲛ ⲟⲩⲉϭⲣⲟ̂ ⲙ̄ ⲡⲉⲕ ⲏⲓ̈ ⲉ ⲩ ⲥⲏϩ⳿ ⲉ ϩⲉⲛ ⲭⲁⲣⲧⲏⲥ⳿ · ⲉ ⲁ ⲩ ⲟⲩⲱ̂ϭ︤ⲡ︥ ⲛ̄ ⲛⲉⲕ ⲙⲏ ⲙⲟⲟⲩ ⲉⲧ ϩ︤ⲛ︥ ϩⲉⲛ ϣⲟϣⲟⲩ ϩⲱⲥ ⲏ̂ⲣⲡ̄ ϩⲓϫ︤ⲛ︥ ⲙ̄ ⲡⲛⲏ⳿ ⲙ̄ ⲡⲉⲕ ⲏⲓ̈ . ⲁⲩⲱ ⲉϩⲟⲩⲛ ϩ︤ⲙ︥ ⲡⲉⲕ ⲣⲟ̂ , ⲙ︤ⲛ︥ ⲡ ⲣⲟ̂ ⲛ̄ ⲛ ⲉⲧ ⲉⲓ ⲛⲉ ⲙ̄ⲙⲟ ⲕ , ⲉ ⲙ ⲙ︤ⲛ︥ ⲙ︤ⲛ︦ⲧ︥ ⲣ︤ⲙ︥ϩⲉ⳿ ϣⲟⲟⲡ ⲛ̄ ⲛ ⲉⲧ ⲕⲱ ⲛ̄ ϩⲧⲏ ⲩ ⲉ ⲕⲣⲟⲛⲟⲥ⳿ , ⲉⲧⲉ ⲛ̄ⲧⲟⲕ ⲡⲉ⳿ ⲙ︤ⲛ︥ ⲛ ⲉⲧ ⲧ︤ⲛ︥ⲧⲱⲛ⳿ ⲉⲣⲟ ⲕ ϩ︤ⲛ︥ ⲙ̄ ⲙ︤ⲛ︦ⲧ︥ ⲁⲡⲓⲥⲧⲟⲥ⳿ , ⲙ︤ⲛ︥ ⲙ︤ⲛ︦ⲧ︥ ⲁⲕⲁⲑⲁⲣⲧ ⲟ ⲥ ⳿ ⲛⲓⲙ = ⲟⲩ⳿ ⲛ̄ Ϩⲱⲃ⳿ ⲏ⳿ ⲁϣ ⲛ̄ ϣⲁϫⲉ ϩ︤ⲛ︥ ⲛ ⲉⲛⲧ ⲁ ⲕ ϫⲟ ⲟ ⲩ ⲛ ⲉⲧ ⲟ⳿ ⲙ̄ ⲙⲛ̄ ⲧⲣⲉ ⲉⲣⲟ ⲕ ⲁⲛ⳿ ϫⲉ ⲉ ⲕ ⲏⲡ̂ ⲉ ⲡ ⲥⲁⲧⲁ ⲛⲁⲥ⳿ . ⲛ ⲉⲡⲓⲥⲧⲟ ⲗⲏ ⲛⲉ⳿ ⲛ̄ⲧ ⲁ ⲕ ⲡⲁ ϩ ⲟⲩ , ⲏ̂ ϯ ⲥⲟⲟⲩⲛ ⲁⲛ⳿ ⲙ̄ⲡⲁ ϯ ϫⲟⲟⲩ ⲥⲟⲩ ϫⲉ ⲕ ⲛⲁ ⲡⲁ ϩ ⲟⲩ , ⲡⲉ ϣ︤ⲃ︦ⲣ︥ ⲣ̄ ϩⲱⲃ ⲛ̄ ⲛ ⲉⲛⲧ ⲁ ⲩ ϣⲱⲱⲧ ϩ︤ⲙ︥ ⲡ ⲧⲟⲕ⳿ ⲙ̄ ⲡⲉ ⲅⲣⲁⲙⲙⲁ ⲧⲉⲩⲥ⳿ ⲛ̄ ⲛ̄ ⲥⲉⲗⲓⲥ⳿ ⲙ̄ ⲡ ϫⲱⲱ̂ⲙⲉ⳿ ⲛ̄ ⲛ̄ ϣⲁϫⲉ ⲛ̄ⲧ ⲁ ⲛⲉ ⲡⲣⲟⲫⲏⲧⲏⲥ ϫⲟ ⲟⲩ ⲥⲉ ⲛⲁ ⲩ ϩ︤ⲙ︥ ⲡ ⲣⲁⲛ⳿ ⲙ̄ ⲡ ⲛⲟⲩ ⲧⲉ ⲁ ⲩ ⲛⲟϫ ⲟⲩ ⲉ ϩⲣⲁⲓ̈ ⲉ ⲛ ϫ︤ⲃ︥ⲃⲉⲥ⳿ ⲉⲧ ϫⲉⲣⲟ̂ =–. Ⲛ̄ ⲑ ⲉ ⲟⲛ⳿ ⲛ̄ⲧ ⲁ ⲕ ϫⲟⲟ ⲥ ϫⲉ ⲛ̄ ⲣⲱ ⲙⲉ ⲁⲩⲱ ⲛⲁ ⲟⲓ ⲕⲟⲛⲟⲙⲟⲥ⳿ ϫⲓ ϩⲛⲁⲩ ⲛⲁ ϥ . ⲉ ⲕ ⲧⲁⲙⲟ̂ ⲙ̄ⲙⲟ ⲛ ⲁⲩⲱ ⲉ ⲕ ϭⲱⲗ︤ⲡ︥ ⲉⲃⲟⲗ ⲛ̄ ⲧⲉⲕ ⲕⲁ ⲕⲓⲁ⳿ ϫⲉ ⲙ̄ⲡⲉ ⲕ ⲟⲩ ⲱϣ ⲁⲛ ⲡⲉ⳿ ⲉ ⲧⲣⲉ ⲛ ϣⲏⲣⲉ ⲙ̄ ⲡ ⲛⲟⲩ ⲧⲉ ϫⲓ ⲟⲩ ⲡⲣⲟⲥ ⲫⲟⲣⲁ⳿ ⲉ ⲧⲉϥ ⲉⲕ ⲕⲗⲏⲥⲓⲁ⳿ . ⲏ̂ ⲉ ⲣ̄ ⲟⲩ ⲡ ⲉⲧ ⲛⲁ ⲛⲟⲩ ϥ ⲛ̄ ⲟⲩⲱⲧ⳿ ϩ︤ⲙ︥ ⲡ ⲣⲁⲛ⳿ ⲛ̄ ⲓ︤ⲥ︥ . ⲕ ⲛⲁ ⲣⲁϣⲉ ⲉⲕ ϣⲁⲛ ⲥⲱⲧ︤ⲙ︥ ϫⲉ ⲁ ⲩ ⲃⲱⲕ ⲉ ⲙ ⲙⲁ⳿ ⲛ̄ ϣⲓⲛⲉ ⲛ̄ ⲛ ⲇⲁⲓ ⲙⲱⲛ⳿ . ⲉⲃⲟⲗ ϫⲉ ⲛ̄ⲧⲟⲕ ϩⲱⲱ ⲕ⳿ ⲕ ⲟⲩⲱ̂ϣ︤ⲧ︥ ⲁⲩⲱ ⲕ︤ ϣ︦ⲙ︥ϣⲉ ⲙ̄ ⲡ ⲥⲱ ⲛ︤ⲧ︥ ⲡⲁⲣⲁ ⲡ ⲉⲛ ⲧ ⲁ ϥ ⲥⲱⲛ︤ⲧ︥ ⲛ̄ ⲛ̄ ⲕⲁ⳿ ⲛⲓⲙ ⲓ︤ⲥ︥ ⲡ ⲉⲧ ⲥⲙⲁⲙⲁⲁⲧ⳿ ϣⲁ ⲉⲛⲉϩ⳿ ⲛ̄ ⲉⲛⲉϩ⳿ · ⲉϩⲟⲩⲉ ⲥⲱⲧ︤ⲙ︥ ⲏ̂ ⲉ ⲛⲁⲩ ⲉⲣⲟ ⲟⲩ ⲉ ⲩ ⲛⲁ ⲉ ⲣⲁⲧ︤ ϥ︥ ⲙ̄ ⲡ ⲛⲟⲩⲧⲉ ϩ︤ⲙ︥ ⲙⲁ⳿ ⲛⲓⲙ ⲉⲧ ⲟⲩ ⲉⲡⲓ ⲕⲁⲗⲉⲓ⳿ ⲙ̄ⲙⲟ ϥ ⲛ̄ϩⲏⲧ ⲟⲩ , ⲁⲩⲱ ⲉ ⲩ ⲥⲙⲟⲩ ⲉⲣⲟ ϥ ⲉ ⲩ ϯ ⲉⲟⲟⲩ ⲛⲁ ϥ · ⲏ̂ ⲉⲣϣⲁⲛ ϩⲟⲩⲟ̂ ⲉ ⲛ ⲙⲏⲏϣⲉ ⲛ̄ ⲧ ⲁ ⲕ ϫⲟⲟ ⲥ ϫⲉ ⲥⲉ ϫⲓ ϩⲛⲁⲩ ⲛⲁ ϥ . ⲉⲩϣⲁⲛ ⲡⲱⲛ︤ⲅ︥ ⲛⲁ ⲓ̈ ⲁϫ︤ⲛ︥ ϯ ⲥⲟ⳿ ϫⲉ ϯ ⲟ̂ ϩⲱⲱ ⲧ⳿ ⲛ̄ ϩ︤ⲙ︥ ϩⲁⲗ ⲛⲁ ⲩ ⲕⲁⲗⲱⲥ ϫⲉ ⲛⲁ ⲥⲛⲏⲩ ⲛⲉ⳿ ⲉ ⲓ̈ ⲥⲱⲟⲩ ϩⲛⲁⲩ ⲉϩⲟⲩⲛ ⲉ ϩⲉⲛ ⲁϩⲟ̂ ϩ︤ⲛ︥ ⲧ ⲡⲉ⳿ ⲛ̄ ⲛ ⲉⲧ ⲟⲩ ϯ ⲙ̄ⲙⲟ ⲟⲩ ⲛ̄ ⲧⲁⲉⲓⲟ̂ ⲙ̄ ⲡ ⲛⲟⲩⲧⲉ . ⲙⲏ ⲛ̄ⲧ ⲁ ⲩ ⲛ̄ⲧ ⲟⲩ ⲉ ⲃⲟⲗ ϩ︤ⲙ︥ ⲡⲉⲕ ⲏⲓ̈ ⲙ︤ⲛ︥ ⲡ ⲏⲓ̈ ⲛ̄ ⲛⲉⲕ ⲉⲓⲟ̂ⲧⲉ⳿ . ⲕ ⲧⲱ ⲣ︤ⲡ︥ ⲛ̄ ⲛ ⲉⲧⲉ ⲛⲟⲩⲕ ⲁⲛ ⲛⲉ⳿ ⲡ ⲣⲱⲙⲉ ⲙ̄ ⲡⲟⲛⲏⲣⲟⲥ⳿ . ⲕ ⲡⲟⲛⲏⲣⲉⲩⲉ ⲇⲉ ϩⲱⲱ ϥ ⲁⲩⲱ ⲕ ⲕⲁ ϫⲣⲟⲡ ⲉϩⲣⲁⲓ̈ ⲛ̄ ⲛ ⲣⲉϥ ϯ ⲛ̄ ⲛ ϩⲏⲕⲉ⳿ . ⲉ ⲩ ⲥⲟ ⲟⲩⲛ⳿ ϫⲉ ⲛ ⲉⲧ ⲟⲩ ϯ ⲙ̄ⲙⲟ ⲟⲩ ⲏ̂ ⲛ ⲉ‴ ⲧ ⲟⲩ ⲛⲁ⳿ ⲛ̄ϩⲏⲧ ⲟⲩ ⲛ̄ ⲛ ⲉⲧ ⲣ⳿ ϭⲣⲱϩ⳿ ⲛⲁ ⲡⲉ ⲭ︤ⲥ︥ ⲛⲉ⳿ ⲛ̄ ⲧ ⲁ ϥ ⲧⲁⲁ ⲩ ⲛⲁ ⲩ ⲉ ⲩ ⲁⲡⲟⲗⲁⲩⲥⲓⲥ⳿ . ⲁⲩⲱ ⲉⲣ⳿ ⲣ︤ⲙ︥ ⲙ ⲁⲟ̂ ϩ︤ⲛ︥ ϩⲉⲛ ϩⲃⲏⲩⲉ ⲉ ⲛⲁⲛⲟⲩ ⲟⲩ =–. Ⲙⲏ⳿ ⲁⲣⲁ ⲉ ⲓ̈ ⲟⲩⲏϩ ⲟⲛ⳿ ϩⲓϫ︤ⲛ︥ ⲧ ⲙⲏⲧⲉ⳿ ⲛ̄ ϫⲱ ⲕ , ϫⲉ ⲕ ϫⲱ ⲙ̄ⲙⲟ ⲥ ϫⲉ ϣⲁⲛ ⲧⲉ ⲟ ̂ⲩ ϣⲱⲡⲉ ⲙ̄ⲡ︤ ϥ︥ ⲥϭⲏⲣ⳿ , ⲉ ϥ ϫⲱ ⲙ̄ⲙⲟ ⲥ ϫⲉ ϯ ⲛⲁ ⲃⲱⲕ⳿ . ⲉ ϥ ⲛⲉϫ ϩⲟⲟⲩ ⲛ̄ⲥⲁ ϩⲟⲟⲩ . ⲉⲧⲃⲉ ⲟ ̂ⲩ ⲉ ⲓ̈ ⲟ̂ ⲙ̄ ⲡⲓ ⲛⲟϭ ⲛ̄ ⲃⲁⲣⲟⲥ⳿ ⲉϩⲣⲁⲓ̈ ⲉϫⲱ ⲕ ⲛ̄ ⲧⲉⲓ̈ ϩⲉ⳿ ⲧⲏⲣ︤ ⲥ︥ ϫⲉ ⲁ ⲓ̈ ⲃⲱⲕ⳿ ϣⲁ ⲛⲉ ⲣⲣⲱⲟⲩ ⲏ̂ ⲙ̄ⲡ ⲓ ⲃⲱⲕ⳿ . ⲙⲏ⳿ ⲙ̄ ⲡⲏⲩⲉ ⲙ︤ⲛ︥ ⲡ ⲕⲁϩ ⲛⲁ ⲡⲉ ⲭ︤ⲥ︥ ⲁⲛ ⲛⲉ⳿ ⲙ︤ⲛ︥ ⲛ ⲉⲧ︤ ⲛ︥ ϩⲏⲧ ⲟⲩ ⲧⲏⲣ ⲟⲩ . ⲙⲏ⳿ ⲟⲩⲛ̄ⲧⲉ ⲡⲉⲕ ⲉⲓⲱⲧ ⲕⲣⲟⲛⲟⲥ⳿ ⲗⲁⲁⲩ ⲣⲱ̂ ⲛ̄ⲧⲟϥ ⲛ̄ⲥⲁ ϩⲉⲛ ⲛⲟⲃⲉ ⲛⲁⲓ̈ ⲉⲧ︤ ⲕ︥ ⲟ̂ ⲛ̄ ⲟⲩ ⲟⲉⲓⲉ⳿ ⲉⲣⲟ ⲟⲩ ⲛⲁ ϥ ⲛ̄ⲧⲟⲕ ⲙ︤ⲛ︥ ⲛ ⲉⲧ ⲉⲓⲛⲉ ⲙ̄ⲙⲟ ⲕ . ⲉ̄ ⲧⲉⲧ︤ⲛ︥ ϫⲟ̂ ⲁⲩⲱ ⲉ ⲧⲉⲧ︤ⲛ︥ ⲱⲗ⳿ ⲛⲁ ϥ⳿ ⲉϩⲟⲩⲛ⳿ ⲛ̄ ⲙ ⲙ︤ⲛ︦ⲧ︥ ⲁⲡⲓⲥⲧⲟⲥ⳿ ⲙ︤ⲛ︥ ⲛ̄ ϭⲟⲗ⳿ , ⲙ︤ⲛ︥ ⲛ̄ ϫⲓ ⲛ ϭⲟⲛⲥ̄ , ⲙ︤ⲛ︥ ⲛ̄ ⲟⲩⲁ⳿ ⲙ︤ⲛ︥ ϩⲱⲃ ⲛⲓⲙ ⲙ̄ ⲡⲟⲛⲏⲣⲟⲛ⳿ = Ⲉⲛⲉ ⲛ̄ⲧ︤ⲕ︥ ⲟⲩ ⲉⲛ ⲧⲏϭ ⲛ̄ ⲧⲉⲓ̈ ϩⲉ ⲉ ⲕ ⲣⲏⲧ⳿ ϩⲁⲣⲓϩⲁⲣⲟ ⲕ⳿ ⲛⲉ ⲡ ⲉⲧ ⲉϣϣⲉ ⲡⲉ⳿ ⲉ ⲁⲛⲉⲭⲉ⳿ ⲙ̄ ⲙⲟ ⲕ ϣⲁ ⲡⲉ ⲟⲩ ⲟⲓⲉϣ ⲙ̄ ⲡ ⲱϩ︤ⲥ︥ ⲕⲁⲧⲁ ⲡ ϣⲁϫⲉ ⲙ̄ ⲡ ϫⲟⲉⲓⲥ ⲉⲛ ⲧ ⲁ ⲕ ϫⲓ ⲟⲩⲁ̂ ⲉⲣⲟ ϥ . ⲁⲗⲗⲁ ⲛ̄ⲧ︤ⲕ︥ ⲟⲩ ϣⲟⲛⲧⲉ⳿ ⲙ︤ⲛ︥ ⲟⲩ ⲁⲣⲟⲟⲩⲉ⳿ ⲉ ⲕ ϩⲓ ⲛⲉ ϩⲓⲟⲟⲩⲉ ⲉ ⲕ ⲟ̂ ⲛ̄ ϫⲣⲟⲡ̂ ⲛ̄ ⲛ ⲉⲧ ⲙⲟⲟϣⲉ , ⲉⲧⲃⲉ ⲡⲁⲓ̈ ⲡ ⲉⲧ ⲉϣϣⲉ ⲡⲉ⳿ ⲉ ϣⲁⲁⲧ︤ ⲕ︥ ⲁⲩⲱ ⲉ ⲃⲟⲗⲃ︤ⲗ︥ ⲛ̄ ⲧⲉⲕ ⲛⲟⲩⲛⲉ⳿ = Ⲉⲡⲉⲓⲇⲏ ⲁ ⲕ ϫⲟⲟ ⲥ ⲇⲉ ⲟⲛ⳿ ϩ︤ⲛ︥ ⲛⲉⲕ ϣⲁϫⲉ ⲛ̄ ⲉⲡⲣⲁ⳿ ϫⲉ ⲉⲛⲉ ⲟⲩ ⲙⲟ ⲛⲁⲭⲟⲥ ⲛⲁⲙⲉ ⲡⲉ⳿ ⲛⲉ ϥ ⲛⲁ ⲣ̂ ϣⲟⲙ︤ⲧ︥ ⲙ̄ ⲫⲟ ⲛⲟⲥ⳿ ϩ︤ⲙ︥ ⲡⲉ ϩⲙⲉ⳿ ⲛ̄ ϩⲟⲟⲩ . ⲉ ⲕ ϫⲱ ⲙ̄ⲙⲟ ⲥ ⲉ ⲛ ⲣⲓⲣ⳿ ⲙ︤ⲛ︥ ⲧ ⲉϩⲉ⳿ ⲛ̄ⲧ ⲁ ⲓ̈ ⲕⲟⲛⲥ ⲟⲩ ϩ︤ⲛ︥ ⲛ̄ ⲏⲓ̈ ⲛ̄ ⲛ̄ ϩⲉⲗ ⲗⲏⲛ⳿ ϫⲉ ⲙ̄ ⲫⲟ ⲛⲟⲥ⳿ ϯ ⲛⲁ ϫⲟ Ⲟ ⲥ ϩⲱⲱ ⲧ⳿ ⲛ̄ ⲧⲉⲓ̈ ϩⲉ ⲛ̄ⲛⲁϩ︤ⲣ︦ⲛ︥ ⲛⲉⲕ ϣⲁϫⲉ ⲛ̄ ⲕⲁ ⲃⲟⲗ⳿ ϫⲉ ⲉϣϫⲉ ⲟⲩ ⲡ ⲉ ⲧ ⲉϣϣⲉ ⲁⲛ⳿ ⲡ ⲉ⳯ ⲧ ⲁ ⲓ̈ ⲁⲁ ϥ ϫⲉ ⲁ ⲓ̈ ⲡⲁ ⲣⲁⲇⲓⲅⲙⲁⲧⲓⲍⲉ⳿ ⲛ̄ ϩⲉⲛ ⲣⲉϥ ϣ︤ⲙ︥ ϣⲉ ⲉⲓⲇⲱⲗⲟⲛ⳿ . ⲉⲓ̈ⲉ ⲟⲩ ⲕⲁⲧⲁⲕⲣⲓ ⲙⲁ ⲛⲁ ⲕ ⲛ̄ ⲟⲩⲏⲣ ⲡⲉ⳿ ϫⲉ ⲕ ⲡⲁⲣⲁⲃⲁ⳿ ϩ︤ⲙ︥ ⲡⲉ ϩⲙⲉ ⲛ̄ ϩⲟ ⲟⲩ , ⲁⲩⲱ ϩ︤ⲙ︥ ⲡ ⲛⲟϭ ⲙ̄ ⲡⲁⲥⲭⲁ⳿ ⲉⲧ ⲟⲩ ⲁⲁⲃ⳿ ⲉⲧⲉⲣⲉ ⲟⲩ ⲟⲛ ⲛⲓⲙ ⲉⲓⲣⲉ ⲙ̄ ⲙⲟ ϥ ϣⲁ ϩⲣⲁⲓ̈ ⲉ ⲛ ⲕⲉ ⲣ⳿ⲣⲱⲟⲩ ⲙ̄ ⲙⲁⲓ̈ ⲛⲟⲩⲧⲉ . ⲛ̄ⲧⲟⲕ ⲇⲉ ⲕ ⲧⲣⲉ ⲛⲉⲕ ⲙⲁⲅⲉⲓⲣ ⲟ ⲥ ⳿ ⲣ̂ ϩⲱⲃ ⲛⲁ ⲕ ⲛ̄ϩⲏ ⲧ︤ ϥ︥ , ⲉ ⲕ ⲧⲣⲩⲫⲁ⳿ ⲁⲩⲱ ⲉ ⲕ ⲁⲡⲁⲧⲁ⳿ ⲁϫ︤ⲛ︥ ϩⲟⲧⲉ , ⲁⲩⲱ ⲉ ⲕ ⲧⲣⲉ ϩⲉⲛ ⲕⲟ ⲟⲩⲉ⳿ ⲁⲡⲁⲧⲁ⳿ ⲛ︤ⲙ︥ ⲙⲁ ⲕ⳿ = ⲉⲃⲟⲗ ⲇⲉ Ⲟⲛ⳿ ϫⲉ ⲁ ⲕ ⲧ︤ⲛ︥ⲛⲟ ⲟⲩ ϣⲁⲣⲟ ⲓ̈ ϫⲉ ⲁ ⲙⲟⲩ ⲛ︤ ⲅ︥ ⲙⲉϣ︤ⲧ︥ ⲛⲁ ⲏⲓ̈ ⲉϣⲱⲡⲉ ⲉⲕϣⲁⲛ ϭ︤ⲛ︥ ⲉⲓ ⲇⲱⲗⲟⲛ⳿ ⲛ̄ϩⲏ ⲧ ⲟⲩ , ⲛ̄ⲧⲉⲣⲉ ⲓ̈ ⲙⲟϣⲧ︤ ϥ︥ ⲛ̄ ⲕⲉ ⲥⲟⲡ ⲡⲉⲕ ⲏⲓ̈ ⲙ̄ ⲡ ⲓ ϭ︤ⲛ︥ ⲗⲁⲁⲩ ⲛ̄ ⲉⲓ ⲇⲱⲗⲟⲛ ⲛ̄ϩⲏⲧ︤ ϥ︥ . ⲏ̂ ⲙ︤ⲛ︥ ϭⲉ ϣⲟⲟⲡ ⲛⲁ ⲕ⳿ ⲛ̄ⲥⲁ ⲛ ⲉⲛ ⲧ ⲁ ⲓ̈ ϥⲓⲧ ⲟⲩ , ⲏ̂ ⲉⲓ̈ ϣⲁⲛ ϥⲓ ⲛ̄ ⲉⲓⲇⲱ ⲗⲟⲛ⳿ ⲉⲧ ϩ︤ⲙ︥ ⲡⲉⲕ ⲏⲓ̈ ⲙⲏ⳿ ⲉ ⲓ̈ ⲛⲁ ϣ ϩⲱⲡ ⲟⲛ⳿ ⲙ̄ ⲡ ⲣⲏ⳿ ϩ︤ⲛ︥ ⲧ ⲡⲉ⳿ ⲙ︤ⲛ︥ ⲡ ⲟ ⲟϩ⳿ ⲙ︤ⲛ︥ ⲛ̄ ⲥⲓⲟⲩ ⲛⲁⲓ̈ ⲉⲧ︤ ⲕ︥ ϣ︤ⲙ︥ϣⲉ ⲛⲁ ⲩ , ⲏ̂ ⲉ ⲓ̈ ⲛⲁ ⲕⲱⲧ⳿ ⲛ̄ ϩⲉⲛ ⲥⲟ ⲃ︤ⲧ︥ ⲉ ⲛ ⲙⲁ⳿ ⲛ̄ ϩⲱ ⲧ︤ⲡ︥ ⲉ ⲧ︤ⲙ︥ ⲧⲣⲉ ⲕ ϣⲗⲏⲗ⳿ ⲉ ⲛⲥⲁ⳿ ⲙ̄ ⲡ ⲉⲙ︤ⲛ︦ⲧ︥ , ⲏ̂ ⲉ ⲓ̈ ⲛⲁ ⲣⲟⲉⲓⲥ⳿ ϩⲓϫ︤ⲙ︥ ⲡ ⲉⲓⲉⲣⲟ⳿ , ⲁⲩⲱ ϩⲓϫ︤ⲛ︥ ⲛⲉⲕ ⲉⲩⲣⲓ ⲡⲟⲥ⳿ ⲉ ⲧ︤ⲙ︥ ⲧⲣⲉ ⲕ ⲟⲩⲱ̂ⲧ︤ⲛ︥ ⲉⲃⲟⲗ⳿ ⲛ̄ ⲕⲣⲟⲛⲟⲥ⳿ ⲉϩⲣⲁⲓ̈ ⲉ ⲛ ⲙⲟⲩ ⲛ ⲉⲓⲟ ⲟⲩⲉ⳿ , ϩⲱ ϭⲉ ⲉ ⲣⲟ ⲕ ⲉ ⲕ ϫⲱ̂ ⲛ̄ ⲛⲓ ϣⲁϫⲉ ⲛ̄ ϭⲟⲗ ϩⲓ ⲕⲟⲧ︤ⲥ︥ , ⲡ ⲣⲱ ⲙⲉ ⲉⲧ ϩⲏⲩ ⲉϩⲣⲁⲓ̈ ⲉ ϩⲉⲛ ⲛⲟϭ ⲙ̄ ⲡ ⲉ ⲑ ⲟⲟⲩ . ⲛ̄ ⲑ ⲉ ⲅⲁⲣ ⲉⲧ︤ ⲕ︥ ⲟ̂ ⲛ̄ ⲁⲧ ⲛⲟⲩⲧⲉ . ⲧⲁⲓ̈ ⲧⲉ ⲑ ⲉ ⲉⲧ︤ ⲕ︥ ⲑⲗⲓⲃⲉ⳿ ⲛ̄ ⲛ̄ ϩⲏⲕⲉ ϩ︤ⲛ︥ ⲛⲉⲕ ⲙ︤ⲛ︦ⲧ︥ ⲣⲉϥ ϫⲓ ⲛ ϭⲟ ⲛ︤ⲥ︥ , ⲏ⳿ ⲕⲉ ⲙⲓⲛⲉ⳿ ⲛ̄ ⲇⲓⲱⲅⲙⲟⲥ ⲁⲛ⳿ ⲧⲉ ⲧⲁⲓ̈ ⲉ ⲧⲉⲧ︤ⲛ︥ ⲡⲏⲧ ⲛ̄ⲥⲁ ⲛ̄ ⲣⲱ ⲙⲉ , ⲙⲁⲗⲓⲥⲧⲁ⳿ ⲛⲉ ⲡⲣⲉⲥⲃⲩⲧⲉ ⲣⲟⲥ⳿ ⲛ̄ ⲧ ⲉⲕⲕⲗⲏ ⲥⲓⲁ⳿ ϣⲁⲛⲧⲉ ⲧ︤ⲛ︥ ϭⲟⲧⲡ ⲟⲩ ⲉⲃⲟⲗ⳿ ϩ︤ⲛ︥ ⲛⲉⲩ ⲏⲓ̈ ϩ︤ⲙ︥ ⲡⲓ ⲕⲁⲓⲣⲟⲥ ⲟⲛ⳿ ⲡⲁⲓ̈ ϩⲣⲁⲓ̈ ϩ︤ⲛ︥ ⲛⲓ ⲛⲟϭ ⲛ̄ ϩⲓⲥⲉ ⲉⲧ ϩⲓϫ︤ⲙ︥ ⲡ ⲕⲁϩ⳿ , ⲉ ⲧⲉⲧ︤ⲛ︥ ⲛⲁ⳿ ⲉϩⲟⲩⲛ ⲉ ⲛⲉⲩ ⲧⲟⲡⲟⲥ⳿ , ⲉ ⲙ︤ⲛ︥ ϣⲏⲣⲉ ⲉ ⲙ︤ⲛ︥ ⲉⲓ ⲱⲧ⳿ ⲉ ⲙ︤ⲛ︥ ⲗⲁⲁⲩ ⲛ̄ϩⲏⲧ ⲟⲩ ϩⲟⲗⲱⲥ⳿ ⲙ̄ⲙⲁⲩ ⲉⲧⲃⲉ ϫⲉ ⲁ ⲩ ⲡⲱⲧ⳿ . ⲉ ⲧⲉ ⲧ︤ⲛ︥ ϥⲓ ⲛ̄ ⲛⲉⲩ ⲧ︤ⲃ︥ ⲛⲟⲟⲩⲉ⳿ ⲙ︤ⲛ︥ ⲧⲉⲩ ⲁϭⲟⲗⲧⲉ⳿ , ⲁⲩⲱ ⲡⲉⲩ ⲧⲱϩ⳿ ⲉ ⲧⲉ ⲧ︤ⲛ︥ ϫⲓ ⲙ̄ⲙⲟ ⲟⲩ ⲉ ⲛⲉⲧ︤ⲛ︥ ϭⲟⲟⲙ⳿ ⲉ ⲧⲉⲧ︤ⲛ︥ ⲁⲛⲁⲅ ⲕⲁⲍⲉ⳿ ⲙ̄ⲙⲟ ⲟⲩ ⲉ ⲧⲣⲉ ⲩ ⲕⲱⲧⲉ ⲙ̄ⲙⲟ ⲟⲩ ⲡⲁⲣⲁ ⲧⲉⲩ ϭⲟⲙ · ⲟ ̂ⲩ ⲟⲛ⳿ ⲡⲉ ⲡ ⲕⲉ ⲛⲟϭ ⲙ̄ ⲡⲁⲥⲭⲁ⳿ ⲧⲉⲧ︤ⲛ︥ ⲕⲱ ⲙ̄ⲙⲟ ⲟⲩ ⲁⲛ⳿ ⲉ ⲥ︤ⲣ︥ϥⲉ ⲉ ⲁⲁ ϥ · ϣⲁ ϩⲣⲁⲓ̈ ⲉ ⲛ ϫⲟⲓ̈ ⲛ̄ ⲃ︤ⲣ︥ⲣⲉ⳿ ⲛ̄ⲧ ⲁ ⲧⲉ ⲧ︤ⲛ︥ ⲙⲟⲛⲕ ⲟⲩ ⲉ ⲧⲉⲧ︤ⲛ︥ ⲧⲣⲉ ⲩ ⲛⲟⲩ ϫⲉ⳿ ⲙ̄ⲙⲟ ⲟⲩ ⲉ ⲡ ⲙⲟⲟⲩ ⲛ̄ϩⲏ ⲧ︤ ϥ︥ , ⲉ ⲡ ⲙⲁ ⲛ̄ ⲧⲣⲉ ⲩ ⲣ̂ ϩⲏⲃⲉ⳿ ⲛ̄ϩⲏⲧ︤ ϥ︥ . ⲁ ⲧⲉⲧ︤ⲛ︥ ⲧⲣⲉ ⲩ ⲉϣ ⲗⲟⲩⲗⲁⲓ̈ ⲉ ⲡⲉⲩ ⲟⲩⲱϣ ⲁⲛ ⲡⲉ⳿ , ⲛⲓⲙ ⲡ ⲉⲧ ⲛⲁ ϣ ⲧⲁⲩⲉ⳿ ⲛⲉ ⲧ︤ⲛ︥ ⲡ ⲉⲑ ⲟⲟⲩ ⲧⲏ ⲣ ⲟⲩ = ⲛ̄ ⲑ ⲉ Ⲟⲛ⳿ ⲉ ϣⲁ ⲧⲉⲧ︤ⲛ︥ ϣⲱⲱⲧ⳿ ⲙ̄ ⲡⲉ ⲧ︤ⲛ︥ ⲙⲁⲥⲉ⳿ ⲉ ϥ ⲛⲁ ⲙⲟⲩ , ⲏ̂ ⲉϥϣⲁⲛ ⲣ⳿ ⲥⲧ ⲉⲃⲟⲗ⳿ ⲛ︤ ϥ︥ ⲧⲙ︥︥ ⲣ̂ ϣⲁⲩ ⲙ̄ ⲡⲉ ⲧ︤ⲛ︥ ϩⲱⲃ⳿ , ⲛ̄ ⲧⲉ ⲧ︤ⲛ︥ ⲥⲟⲣ︤ ϥ︥ ⲉⲃⲟⲗ ⲙⲉⲣⲟⲥ⳿ ⲙⲉⲣⲟⲥ⳿ ⲛ̄ ⲑ ⲉ ⲉⲧⲉ ϩⲛⲏ ⲧ︤ⲛ︥ , ⲛ̄ ⲧⲉⲧ︤ⲛ︥ ⲛⲟϫ︤ ϥ︥ ⲉ ϫⲱ ⲟⲩ ϣⲁ ϩⲣⲁⲓ̈ ⲉ ⲛⲉ ⲭⲏ ⲣⲁ⳿ , ⲁⲩⲱ ⲛ̄ ϩⲗⲗⲟ⳿ ⲙ︤ⲛ︥ ⲛ̄ ϩ︤ⲗ︥ⲗⲱ̂ ⲙ︤ⲛ︥ ⲛ̄ ⲟⲣⲫⲁⲛⲟⲥ⳿ ⲙ︤ⲛ︥ ⲛ̄ ϣ︤ⲙ︥ⲙⲟ̂ . ⲉ ⲧⲉⲧ︤ⲛ︥ ϣⲓⲧⲉ⳿ ⲙ̄ⲙⲟ ⲟⲩ ⲛ̄ ϩⲉⲛ ϩⲟⲙ︤ⲧ︥ ⲡⲁⲣⲁ ⲧⲉⲩ ⲁⲥⲟⲩ ϣⲁⲛⲧⲉ ⲧ︤ⲛ︥ ⲥⲉⲩϩ⳿ ⲧⲉ ⲧⲓ ⲙⲏ⳿ ⲙ̄ ⲡ ⲙⲁⲥⲉ⳿ ⲉ ϩⲟⲩⲛ⳿ ⲉ ⲥ ⲕⲏⲃ⳿ ϩⲁ ϩⲉⲛ ⲉⲗⲁⲭⲓⲥⲧⲟ⳯ ⳿ ⲛ̄ ⲁϥ̂ , ⲉ ϩⲉⲛ ⲕⲉ ⲉⲥ ⲛⲉ⳿ ϩⲓ ϩⲛⲁⲩ ⲛ̄ ⲁⲧ ϣⲁⲩ = ⲛ̄ ⲑ ⲉ Ⲟⲛ⳿ ⲉ ϣⲁ ⲧⲉⲧ︤ⲛ︥ ϯ ϩⲉⲛ ⲙⲁⲥⲉ ⲛⲁ ⲩ ⲙ︤ⲛ︥ ϩⲉⲛ ⲉϩⲟⲟⲩ ⲕⲁⲧⲁ ϩⲟⲓ̈ ⲉ ⲧⲣⲉ ⲩ ⲥⲁⲛⲟⲩϣ ⲟⲩ ϣⲁ⳯ ⲧ ⲟⲩ ⲣ⳿ ⲛⲟϭ ⲛ̄ ⲧⲉ ⲧ︤ⲛ︥ ϥⲓⲧ ⲟⲩ . ϩⲟⲓ̈ ⲛⲉ ⲙⲉⲛ⳿ ⲉ ⲧⲣⲉ ⲩ ⲧⲁⲁ ⲩ ⲛⲏ ⲧ︤ⲛ︥ ⲛ̄ ⲧⲁⲉⲓⲟ̂ , ⲛ̄ ⲧⲉⲧ︤ⲛ︥ ⲣ̂ ⲗⲁⲁⲩ ⲁⲛ⳿ ⲙ̄ ⲡ ⲉⲧ ⲛⲁⲛⲟⲩ ϥ ⲛⲁ ⲩ ⲛ̄ ⲧⲉⲩ ϣ︤ⲃ︥ⲉⲓⲱ̂ . ϩⲉⲛ ⲕⲟⲟⲩⲉ ⲟⲛ⳿ ⲉ ⲧⲣⲉ ⲩ ⲥⲁⲛⲟⲩ ϣ ⲟⲩ ⲛⲏ ⲧ︤ⲛ︥ ⲛ̄ ⲧⲉⲓ̈ ϩⲉ ⲟⲛ⳿ ϩⲉ⳯ ϩⲧⲟ̂ , ⲁⲩⲱ ϩⲉⲛ ⲉⲓⲱ̂ , ⲙ︤ⲛ︥ ϩⲉⲛ ⲉ ⲥⲟⲟⲩ , ⲙ︤ⲛ︥ ϩⲉⲛ ⲙⲁⲥⲉ⳿ , ⲙ︤ⲛ︥ ϩⲉⲛ ⲣⲓⲣ⳿ , ϩⲁⲙⲟⲓ̈ ⲟⲛ⳿ ⲛⲉ ϣⲁ ⲧⲉ ⲧ︤ⲛ︥ ϭⲱ̂ ⲛ̄ ⲧⲉⲓ̈ ϩⲉ ⲡⲉ⳿ , ⲛⲉ ⲧⲉⲧⲛ ⲁ ⲉⲡⲓⲑⲩⲙⲉⲓ⳿ ⲅⲁⲣ ⲉⲣⲟ ⲟⲩ ϩ︤ⲛ︥ ⲛⲉⲩ ⲧ︤ⲃ︥ⲛⲟⲟⲩⲉ⳿ ⲏ̂ ⲛ̄ ⲧⲟϥ ϩⲉⲛ ⲕⲉ ϩⲛⲁ ⲁⲩ , ⲧⲉⲧ︤ⲛ︥ ⲧⲱ ⲣ︤ⲡ︥ ⲙ̄ⲙⲟ ⲟⲩ ⲛ̄ ⲧⲟⲟⲧ ⲟⲩ , ϩⲟⲓ̈ ⲛⲉ ⲛ̄ ϫⲓⲛϫⲏ⳿ . ϩⲉⲛ ⲕⲟⲟⲩⲉ ϩⲁ ϩⲉⲛ ⲕⲟⲩⲓ̈ ⲛ̄ ⲧⲓ ⲙⲏ⳿ , ⲭⲱⲣⲓⲥ ⲟ̂ ⲉⲓⲕ⳿ ϩⲓ ⲏ̂ⲣⲡ̄ , ϩⲓ ϭⲓⲛ ⲟⲩⲱⲙ⳿ , ϩⲓ ⲧⲱϩ⳿ . ϩⲓ ⲉⲓⲱⲧ⳿ ⲛ̄ ⲛⲉⲧ︤ⲛ︥ ⲧ︤ⲃ︥ⲛⲟ ⲟⲩⲉ , ⲙ︤ⲛ︥ ⲛ̄ ⲕⲟ ⲟⲩⲉ ⲧⲏⲣ ⲟⲩ =– Ⲛ̄ ⲑ ⲉ ⲟⲛ⳿ ⲉ ϣⲁ ⲧⲉⲧ︤ ⲛ︥ ⲥⲟⲟⲩϩ ⲟⲩ ⲉ ⲧⲣⲉ ⲩ ⲣⲟⲉⲓⲥ⳿ ⲉⲣⲱ ⲧ︤ⲛ︥ ϩⲓ ⲛ ⲉ ϫⲏⲩ ϩ︤ⲙ︥ ⲡ ⲕⲁⲓⲣ ⲟ ⲥ ⳿ ⲉ ϣⲁ ⲧⲉⲧ︤ⲛ︥ ⲡⲱⲧ ϩⲁ ⲡ ϩⲟ̂ ⲛ̄ ⲛ̄ ⲃⲁⲣ ⲃⲁⲣⲟⲥ⳿ . ⲏ̂ ⲡ ⲃⲁⲣ ⲃⲁⲣⲟⲥ ⲡⲏⲧ ⲛ̄ ⲥⲱ ⲟⲩ ⲛ̄ⲧⲟⲟⲩ ⲁⲛ⳿ . ⲉⲣⲉ ⲛⲉⲩ ϩⲓⲟⲙⲉ ⲙ︤ⲛ︥ ⲛⲉⲩ ϣⲏⲣⲉ ⲙ︤ⲛ︥ ⲡ ⲥⲟⲃ ⲧⲉ ⲛ̄ ⲧⲉⲩ ⲙ︤ⲛ︦ⲧ︥ ϩⲏⲕⲉ ϩⲓϫ︤ⲛ︥ ⲛⲉⲩ ⲧ︤ⲃ︥ⲛⲟⲟⲩⲉ⳿ . ⲁⲩⲱ ϩ︤ⲛ︥ ⲛⲉⲩ ⲁϭⲟⲗⲧⲉ ⲉ ⲩ ⲡⲏⲧ ϩⲱ ⲟⲩ ⲉⲃⲟⲗ ϩ︤ⲛ︥ ⲛⲉⲩ ⲧⲟⲡⲟⲥ⳿ ⲉ ϩⲉⲛ ⲕⲉ ⲧⲟⲡⲟⲥ⳿ ⲉ ⲧⲣⲉ ⲩ ⲛⲁϩⲙ ⲟⲩ · ⲧⲁⲓ̈ ⲧⲉ ⲑ ⲉ ⲉ ϣⲁ ⲣⲉ ϩⲁϩ ⲛ̄ϩⲏⲧ ⲟⲩ ⲧϩⲛⲉ ⲣⲱⲙⲉ ϩⲁ ⲡⲉⲩ ⲃⲉⲕⲉ ⲛ̄ ⲥⲉ ϫⲟⲟⲩ ⲥⲉ⳿ ⲛⲏ ⲧ︤ⲛ︥ ⲉ ⲣⲟⲉⲓⲥ⳿ ⲉⲣⲱ ⲧ︤ⲛ︥ . ⲁⲩⲱ ⲛ̄ ⲧⲉⲧ︤ⲛ︥ ϩⲱ̂ ⲁⲛ⳿ ⲉ ⲛⲁⲓ̈ · ⲁⲗⲗⲁ ⲧⲉⲧ︤ⲛ︥ ⲟⲩ ⲱϩ ⲟⲛ⳿ ⲉϫ︤ⲛ︥ ⲛⲉ ⲧ︤ⲛ︥ ϫⲓ ⲛ ϭⲟⲛ︤ⲥ︥ · Ⲛ̄ ⲑ ⲉ ⲟⲛ⳿ ⲉ ϣⲁ ⲧⲉ ⲧ︤ⲛ︥ ϣⲁⲧⲟⲩ ϩⲟⲓ̈ ⲛⲉ ⲛ̄ ⲟⲩ ϩⲛⲟ⳿ ⲛ̄ ⲥⲟⲩⲟ̂ ⲉ ⲡ ⲏⲓ̈ ϫⲉ ⲥⲉ ⲟϣ ⲛ̄ ⲣⲱⲙⲉ ϩⲉⲛ ⲕⲟⲟⲩⲉ⳿ ⲛ̄ ϫⲟⲩⲧⲏ⳿ ⲙ̄ ⲙⲁⲁ ϫⲉ⳿ , ϩⲉⲛ ⲕⲟⲟⲩⲉ ⲛ̄ ⲟⲩ ⲣ̂ⲧⲁⲃ⳿ · ϩⲓ ⲧ︤ⲛ︥ ⲧ ⲁⲫⲟⲣⲙⲏ⳿ ⲛ̄ ϫⲱⲕ︤ⲙ︥ ϩ︤ⲛ︥ ϩⲉ⳯ ⲥⲓⲟⲟⲩⲛⲉ⳿ · ⲉ ⲩ ⲣⲓⲙⲉ ϫⲉ ⲛ̄ ⲧ︤ⲛ︥ ⲟⲩⲉϣ ϫⲱⲕ︤ⲙ︥ ⲁⲛ⳿ , ⲙ︤ⲛ︥ⲧⲁ ⲛ ⲟⲉⲓⲕ ⲉ ⲟⲩⲱⲙ⳿ ⲡⲉⲛ ⲣⲟⲟⲩϣ ⲁⲛ⳿ ⲡⲉ ϩⲱⲃ⳿ ⲛ̄ ⲧⲉⲓ̈ ϩⲉ⳿ · ⲉⲣⲉ ⲛⲉⲛ ϣⲏⲣⲉ ϩⲕⲁ ⲉⲓⲧ⳿ , ⲉ ⲩ ⲕⲏⲕ ⲁ ϩⲏⲩ · ⲉⲣⲉ ⲡⲉⲩ ϩⲟⲩⲟ̂ ⲣ̂ ⲙⲛ︤ⲧ︥ⲣⲉ⳿ ϫⲉ ⲙⲉ ⲛ ϫⲱⲕ︤ⲙ︥ ϩ︤ⲛ︥ ⲥⲓⲟⲟⲩⲛⲉ⳿ · ⲏ ⲛⲧⲟⲟⲩ ⲁⲛ⳿ ⲡ ⲉⲧ ⲣ̂ ⲕⲃⲁ⳿ ⲉⲣⲟ ⲟⲩ ϣⲁⲛⲧ ⲟⲩ ⲕⲟⲧ ⲟⲩ , ⲙ︤ⲛ︥ ⲛ̄ ⲕⲉ ⲏⲓ̈ ⲉ ⲧⲉⲧ︤ⲛ︥ ⲧⲣⲉ ⲩ ⲣ̂ ⲕⲃⲁ̂ ⲉ ⲧⲃⲏⲏ̂ⲧ ⲟⲩ · ⲏ̂ ϩⲉⲛ ⲉⲡⲟⲓⲕⲓⲟ⳯ ⳿ ⲟⲛ ⲛⲉ⳿ ⲛ̄ ϯ ⲙⲉ⳿ · ⲙⲏ⳿ ⲛ̄ⲧⲱⲧ︤ⲛ︥ ⲟⲛ⳿ ⲁ ⲧⲉⲧ︤ⲛ︥ ⲕⲉⲧ⳿ ⲛⲉⲩ ⲏⲓ̈ ⲛ̄ϩⲏⲧ ⲟⲩ · ⲁⲩⲱ ⲛⲉⲓ̈ ⲑⲗⲓⲯⲓⲥ⳿ ⲛ̄ ⲟⲩⲱⲧ⳿ ⲛⲉ ⲧⲉ ⲧ︤ⲛ︥ ⲑⲗⲓⲃⲉ⳿ ⲙ̄ⲙⲟ ⲟⲩ ⲛ̄ϩⲏⲧ ⲟⲩ ϩ︤ⲛ︥ ⲛⲉⲧ︤ⲛ︥ ⲕⲃⲁ⳿ ⲙ︤ⲛ︥ ⲛⲉⲧ︤ⲛ︥ ⲏ̂ⲣ︤ⲡ︥ ⲉⲧ ⲗⲟⲙ︤ⲥ︥ , ⲙ︤ⲛ︥ ⲛⲉ ⲧ︤ⲛ︥ ϩⲓⲥⲉ ⲧⲏⲣ ⲟⲩ ⲙ︤ⲛ︥ ⲛⲉⲧ︤ⲛ︥ ϫⲓ ⲛ ϭⲟⲛ︤ⲥ︥ . ⲱ̂ ⲛ̄ ⲣⲱ ⲙⲉ ⲉⲧⲉⲣⲉ ϯ ⲥⲙⲏ⳿ ⲁⲡⲉⲓⲗⲉⲓ⳿ ⲉⲣⲱ ⲧ︤ⲛ︥ ϫⲉ ⲛ ⲉⲃⲟⲗ ϩ︤ⲛ︥ ⲟⲩ ϯⲧⲱⲛ⳿ ⲉⲧ ⲟ̂ ⲛ̄ ⲁⲧ ⲥⲱⲧ︤ⲙ︥ ⲛ̄ⲥⲁ ⲧ ⲙⲉ⳿ ⲉⲧ ⲡⲉⲓⲑⲉ⳿ ⲇⲉ ⲉ ⲡ ϫⲓ ⲛ ϭⲟⲛ︤ⲥ︥ , ⲛ̄ ⲟⲩ ⲟⲣⲅⲏ⳿ ⲙ︤ⲛ︥ ⲟⲩ ϭⲱⲛ︤ⲧ︥ ⲙ︤ⲛ︥ ⲟⲩ ⲑⲗⲓⲯⲓⲥ⳿ , ⲙ︤ⲛ︥ ⲟⲩ ⲗⲱϫ︤ϩ︥ ⲉϫ︤ⲙ︥ ⲯⲩ ⲭⲏ ⲛⲓⲙ ⲛ̄ ⲣⲱⲙⲉ ⲉⲧ ⲣ̂ ϩⲱⲃ ⲉ ⲡ ⲡⲉ ⲑ ⲟⲟⲩ ⲻ Ⲡⲗⲏⲛ⳿ ϯ ⲛⲁ ϣⲁϫⲉ ⲙ̄ ⲡⲉⲕ ⲙ̄ⲧⲟ̂ ⲉ ⲃⲟⲗ ⲡ ⲛⲟⲩⲧⲉ ⲛ̄ ⲛ̄ ϭⲟⲙ ⲡ ⲡⲁⲛ ⲧⲟⲕⲣⲁⲧⲱⲣ⳿ ⲙ̄ ⲡ︤ⲣ︥ ϭⲱⲛ︤ⲧ︥ ⲉ ⲧⲁ ⲙ︤ⲛ︦ⲧ︥ ⲁⲑ ⲏⲧ⳿ · ϯ ⲥⲟⲟⲩⲛ⳿ ϫⲉ ⲛ︤ ⲅ︥ ⲟ̂ⲃ︤ϣ︥ ⲁⲛ⳿ ⲉ ⲗⲁⲁⲩ · ⲛ̄ⲧⲟⲕ ⲡⲉ ⲛⲧ ⲁ ⲕ ϣⲁϫⲉ ϩ︤ⲛ︥ ⲛⲉⲕ ⲡ ⲉⲧ ⲟⲩⲁⲁⲃ ⲙ̄ ⲡⲣⲟⲫⲏⲧⲏⲥ⳿ ⲛ̄ ⲛⲁϩ︤ⲣ︦ⲛ︥ ⲡⲓ ⲃⲁⲃⲉ⳿ ⲣⲱⲙⲉ ⲉⲧ ⲙ̄ⲙⲁⲩ ⲫⲁⲣⲁⲱ̂ ϫⲉ ⲕⲱ̂ ⲉⲃⲟⲗ ⲙ̄ ⲡⲁ ⲗⲁ ⲟ ⲥ ⳿ ϫⲉⲕⲁⲥ ⲉⲩⲉ ϣ︤ⲙ︥ ϣⲉ ⲛⲁ ⲓ̈ ⲏ̂ ⲛ̄ ⲥⲉ ⲣ̂ ϣⲁ⳿ ⲛⲁ ⲓ̈ = Ⲛ̄ⲧⲟⲕ ⲟⲛ⳿ ⲡⲉ ⲛ ⲧ ⲁ ⲕ ϫⲟⲟ ⲥ ⲛ̄ϩⲏ ⲧ ⲟⲩ ϫⲉ ⲥ︤ⲣ︥ϥⲉ⳿ ⲛ̄ ⲧⲉⲧ︤ⲛ︥ ⲉⲓⲙⲉ ϫⲉ ⲁⲛⲟⲕ ⲡⲉ ⲡ ⲛⲟⲩ ⲧⲉ , ϣ︤ⲛ︥ ϩⲧⲏ ⲕ⳿ ϭⲉ ϩⲁ ⲡⲉⲕ ⲗⲁⲟⲥ⳿ ⲡ ϩⲁⲣ︤ϣ︥ ϩⲏⲧ⳿ ⲉ ⲧⲉ ⲛⲁϣⲉ ⲡⲉϥ ⲛⲁ⳿ · ⲛ︤ ⲅ︥ ⲥⲟⲧ ⲟⲩ ⲉⲃⲟⲗ ϩ︤ⲛ︥ ⲧ ϭⲓϫ ⲛ̄ ⲛ ⲉⲧ ⲑⲗⲓⲃⲉ⳿ ⲙ̄ⲙⲟ ⲟⲩ · ⲛ̄ ⲑ ⲉ ⲙ̄ ⲡⲉⲕ ⲗⲁⲟⲥ⳿ ⲡ︤ ⲓ︦ⲏ︦ⲗ︥ ⲙ̄ ⲡⲓ ⲟⲩ ⲟ̂ⲉⲓϣ , ⲧⲁⲣ ⲟⲩ ⲥ︤ⲣ︥ϥⲉ ⲉ ⲉⲓⲙⲉ ϫⲉ ⲙ︤ⲛ︥ ϭⲉ ⲛⲟⲩ ⲧⲉ ⲛ̄ⲃ︤ⲗ︥ⲁ ⲕ⳿ · ⲏ̂ ⲛ︤ ⲅ︥ ⲛⲁⲩ ⲁⲛ⳿ ϫⲉ ⲙ̄ⲡⲉ ⲛ̄ ϩⲉⲗⲗⲏⲛ⳿ ⲙ︤ⲛ︥ ⲛ̄ ϩⲉⲑⲛⲟⲥ⳿ ⲙ︤ⲛ︥ ⲛ̄ ⲁⲧ ⲛⲟⲩ ⲧⲉ ϭ︤ⲙ︥ϭⲟⲙ ⲉ ⲥⲟⲩ ⲱ̂ⲛ︤ ⲅ︥ ϫⲉ ⲙ̄ⲡ ⲟⲩ ⲥ︤ⲣ︥ϥⲉ⳿ ϩ︤ⲛ︥ ⲛⲉⲩ ⲙ︤ⲛ︦ⲧ︥ ⲁⲡⲟⲥⲧⲟⲥ⳿ · ⲙ︤ⲛ︥ ⲛⲉⲩ ⲙ︤ⲛ︦ⲧ︥ ⲁⲕⲁⲑⲁⲣⲧⲟⲥ⳿ ⲧⲏⲣ ⲟⲩ ⲻ Ⲧⲱⲙ̂ ϭⲉ ⲉⲣ︤ⲛ︥ ⲁ ⲛⲟⲙⲓⲁ ⲛⲓⲙ · ⲙ︤ⲛ︥ ϫⲓⲛϭⲟⲛ︤ⲥ︥ ⲛⲓⲙ ϩ︤ⲙ︥ ⲙⲁ⳿ ⲛⲓⲙ · ⲉⲃⲟⲗ ⲛ̄ ⲛ ⲉⲧ ⲟⲩ ϫⲓ ⲙ̄ⲙⲟ ⲟⲩ ⲛ̄ ϭⲟ ⲛ︤ⲥ︥ ϫⲓⲛ ϫⲱ ϥ ⲙ̄ ⲡ ⲕⲁϩ ϣⲁ ⲁⲣⲏ ϫ︤ ⲥ︥ ⲛ̄ ⲧ ⲟⲓⲕⲟⲩ ⲙⲉⲛⲏ⳿ , ⲧⲁⲣⲉ ⲛ ⲉⲧ ⲥⲟⲟⲩⲛ ⲙ̄ ⲙⲟ ⲕ ⲥ︤ⲣ︥ϥⲉ⳿ ⲉ ⲣ̂ ϩ︤ⲙ︥ϩⲁⲗ ⲛⲁ ⲕ⳿ · ⲛ̄ ⲥⲉ ⲛⲁ ϭ︤ⲙ︥ϭⲟⲙ ⲅⲁⲣ ⲁⲛ⳿ ⲉ ⲣ̂ ϩ︤ⲙ︥ ϩⲁⲗ ⲛⲁ ⲕ , ⲛ̄ ⲥⲉ ⲣ̂ ϩ︤ⲙ︥ϩⲁⲗ ⲛ̄ ⲛ̄ ⲣⲉϥ ϫⲓ ⲛ ϭⲟⲛ︤ⲥ︥ , ⲉⲛ̇ⲉ ⲙ̄ⲡ︤ ⲕ︥ ⲥⲱⲧⲉ⳿ ⲙ̄ ⲡⲉⲕ ⲗⲁⲟⲥ ⲡ︤ ⲓ︦ⲏ︦ⲗ︥ ⲙ ⲡⲓ ⲟⲩⲟⲉⲓϣ ⲉⲃⲟⲗ ϩ︤ⲛ︥ ⲛ̄ ϭⲓϫ ⲙ̄ ⲡⲓ ⲁⲛⲟⲙⲟⲥ⳿ ⲛⲁⲃⲟⲩⲭⲟⲇⲟⲛ ⲟ̂ⲥⲟⲣ⳿ , ⲙ︤ⲛ︥ ⲛⲓ ⲕⲟⲟⲩⲉ ⲧⲏⲣ ⲟⲩ ⲉⲧ ⲉⲓⲛⲉ ⲙ̄ⲙⲟ ϥ ⲛ̄ⲧ ⲁ ⲩ ⲑ︤ⲙ︥ⲕⲟ ⲟⲩ ϩ︤ⲙ︥ ⲡ ⲧⲣⲉ ⲕ ⲧⲁ ⲁ ⲩ ⲉϩⲣⲁⲓ̈ ⲉ ⲧⲟ ⲟⲧ ⲟⲩ ϫⲉ ⲁ ⲕ ⲛⲟⲩ ϭ︤ⲥ︥ ⲉⲣⲟ ⲟⲩ , ⲕⲁⲛ ⲥⲉ ϣⲓⲛⲉ ⲛ̄ⲥⲱ ⲕ⳿ ϩ︤ⲙ︥ ⲡ ⲙⲁ ⲉⲧ︤ ⲙ︥ ⲙⲁⲩ , ⲁⲗⲗⲁ ⲛⲉ ⲩ ⲛⲁ ϣ ϫⲱ ⲁⲛ ⲡⲉ⳿ ⲛ̄ ⲛⲉⲕ ⲥⲙⲟⲩ ⲛ̄ ⲑ ⲉ ⲉⲧ ⲟⲩⲁϣ︤ ⲥ︥ · ϫⲉ ⲙ︤ⲛ︥ ⲡⲁⲣⲣⲏ ⲥⲓⲁ ϣⲟⲟⲡ ⲛⲁ ⲩ ϩ︤ⲛ︥ ⲧ︤ ⲙ︦ⲛ︦ⲧ︥ ϩ︤ⲙ︥ ϩⲁⲗ ⲛ̄ ⲛⲉ ϩⲃⲏⲩⲉ ⲉⲧ ⲟϣ⳿ · ⲛ̄ ⲑ ⲉ ⲛ̄ⲧ ⲁ ⲩ ϫⲟⲟ ⲥ ϫⲉ ⲛ̄ ⲁϣ ⲛ̄ ϩⲉ ⲉ ⲛ ⲛⲁ ϣ ϫⲱ⳿ ⲛ̄ ⲧ ⲱⲇⲏ⳿ ⲙ̄ ⲡ ⲏⲓ̈ ⲙ̄ ⲡ ϫⲟ ⲉⲓⲥ ϩ︤ⲛ︥ ⲛⲟⲩ ⲕⲁϩ⳿ ⲛ̄ ϣ︤ⲙ︥ⲙⲟ̂ ⲻ Ⲛ̄ ⲧⲉⲓ̈ ϩⲉ ⲟⲛ⳿ ⲉⲕ ϣⲁⲛ ⲧ︤ⲙ︥ ⲥⲱⲧⲉ⳿ ⲛ̄ ⲛ ⲉⲧ ⲟⲩ ϫⲓ ⲙ̄ ⲙⲟ ⲟⲩ ⲛ̄ ϭⲟⲛ︤ⲥ︥ ⲉⲃⲟⲗ ϩ︤ⲛ︥ ⲛ̄ ϭⲓϫ ⲛ̄ ⲛⲓ ⲁⲧ ⲛⲁ⳿ , ⲕⲁⲛ⳿ ⲥⲉ ⲧⲁⲩⲟ̂ ⲙ̄ ⲡⲉⲕ ⲣⲁⲛ⳿ , ⲥⲉ ⲉⲡⲓ ⲑⲩⲙⲉⲓ ⲇⲉ ⲟⲛ⳿ ⲉ ⲣ̂ ⲛⲉⲕ ⲟⲩⲱϣ ϫⲉ ⲛ̄ⲧⲟⲕ ⲡⲉ ⲧⲉⲩ ϩⲉⲗⲡⲓⲥ⳿ · ⲛ̄ ⲥⲉ ⲛⲁ ϣ ϭ︤ⲙ︥ ϭⲟⲙ ⲁⲛ⳿ ⲉ ϯ ⲛⲁ ⲕ⳿ ⲛ̄ ⲛⲉⲩ ⲉⲣⲏⲧ⳿ · ϩ︤ⲛ︥ ϩⲉⲛ ⲥⲙⲟⲩ ⲙ︤ⲛ︥ ϩⲉⲛ ϣⲗⲏⲗ⳿ ⲙ︤ⲛ︥ ϩⲉⲛ ⲛⲏⲥⲧⲓⲁ⳿ ϫⲉ ⲙ̄ⲙ︤ⲛ︥ ⲙ︤ⲛ︦ⲧ︥ ⲣ︤ⲙ︥ϩⲉ ϣⲟⲟⲡ ⲛⲁ ⲩ ϩ︤ⲛ︥ ⲟⲩ ⲥⲟ ⲟⲩⲧ︤ⲛ︥ ⲉⲃⲟⲗ⳿ ϩ︤ⲛ︥ ⲧ ⲙ︤ⲛ︦ⲧ︥ ϩ︤ⲙ︥ ϩⲁⲗ ⲛ̄ ⲛⲉ ϩⲃⲏⲩⲉ ⲛ̄ ⲛⲓ ⲣⲱⲙⲉ ⲉⲧ ⲙⲉⲉⲩⲉ ⲉ ϩⲉⲛ ⲡⲟⲛⲏⲣⲟⲛ⳿ ⲛ̄ ⲛⲁⲩ ⲛⲓⲙ ⲉϩⲟⲩ⳯⳿ ⲉⲣⲟ ⲟⲩ =ⲻ
